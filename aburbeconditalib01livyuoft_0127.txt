LIBER Ι, 1314. [a. c. 75:3-717] 17

mam. ita geminata urbe, ut Sabinis tamen aliquid dare· 5
tur, Quirites aCuribus appellati. monumentum eius pugnae,
ubi primum ex profunda emersus palude equum Curtius
in vado statuit, Curtium lacum appellarunt.

Ex bello tam tristi laeta repente pax cariores Sabinas 6
viris ae parentibus et ante omnes Romulo ipsi fecit. ita-
que, cum populum in curias triginta divideret, nomina
earum curiis inposuit. id non traditur, cum haut dubie 7
aliquanto numerus maior hoo mulierum fuerit, aetate an
dignitatibus suis virorumve an sorte lectae sint, quae no-
mina curiis darent.

Eodem tempore et centuriae tres equitum conscriptae ὅ
sunt: Ramnenses ab Romulo, ab T. Tatio Titienses ap-
pellati, Lucerum nominis et originis causa incerta est.
inde non modo commune, sed concors etiam regnum duo-
bus regibus fuit.

XIIII. Post aliquot annos propinqui regis Tatii lega- 1
tos Laurentium pulsant, cumque Laurentes iure gentium
agerent, apud Tatium gratia suorum et preces plus pote—
rant. igitur illorum poenam in se vertit: nam Lavini,
cum ad sollemne sacrificium eo venisset, concursu facto
interficitur. eam rem minus aegre quam dignum erat tu— :3
lisse Romulum ferunt, seu ob infidam societatem regni
seu quia haut iniuria caesum credebat. itaque bello qui-
dem abstinuit3 ut tamen expiarentur legatorum iniuriae
regisque caedes, foedus inter Romam Laviniumque urbes
renovatum est.

Et cum his quidem insperata pax erat: aliud multo 4
propius atque in ipsis prope portis bellum ortum. Fide-
nates nimis vicinas prope se convalescere opes rati, prius-
quam tantum roboris esset, quantum futurum apparebat,
occupant bellum facere. iuventute armata immissa vasta-
tur agri quod inter urbem ac Fidenas est. inde ad laevam ,5
versi, quia dextra Tiberis arcebat, cum magna trepidatione
agrestium populantur, tumultusque repens ex agris in ur-
bem inlatus pro nuntio fuit. excitus Romulus, neque enim 6
dilationem pati tam vicinum bellum poterat, exercitum
educit, castra a Fidenis mille passuum locat. ibi modico 7
pracsidio relicto egressus omnibus copiis partem militum,

Lm rol. Ι. 2

[θ

