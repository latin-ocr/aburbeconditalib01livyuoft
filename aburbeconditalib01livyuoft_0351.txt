LIBER 111, 72. [a. o. 446] 193

contionali seni, adsignaturos putarent finitimos populos?
clarum hac fore imagine Scaptium, populum Romanum
quadruplatoris et interceptoris litis alienae personam latu-
rum. quem enim hoc privatae rei iudicem fecisse, ut sibi
controversiosam adiudicaret rem? Scaptium ipsum id qui-
dem, etsi praemortui iam sit pudoris, non facturum. haec
consules, haec patres vociferantur: sed plus cupiditas et
auctor cupiditatis Scaptius valet. vocatae fribus iudicave-
runt, agrum publicum populi Romani esse. nec abnuitur
ita fuisse, si ad iudices alios itum foret: nunc haut sane
quicquam bono causae levatur dedecus iudicii. idque non
Aricinis Ardeatibusque quam patribus Romanis foedius
atque acerbius visum. reliquum anni quietum ab urbanis
motibus et ab externis mansit.

[PERIOCHA LIBRI ΠΗ]

[Lex de conubio patrum et plebis a tribunis plebis contentione
magna patribus repugnantibus perlata est. tribuni ἕξ plebis. ali-
quot annos res populi Romani domi militiaeque per hoc genus
magistratus administratae sunt. item censores tunc primum creati
sunt. ager Ardeatibus populi Romani iudicio ablatus missis in
eum colonis restitutus est. cum fame populus Romanus laboraret,
Spurius Maelius eques Romanus frumentum populo sua impensa
largitus est et ob id factum conciliata sibi plebe regnum adfectans
a C. Servilio Ahala magistro equitum iussu Quincti Cincinnati
dictatoris occisus est3 L. Minucius index bove aurato donatus est.
legatis Romanis a Fidenatibus occisis, quoniam ob rem publicam
occubuerant, statuae in rostris positae sunt. Cossus Cornelius
tribunus militum occiso Tolumnio Veientum rege opima spolia se-
cunda retulit. Mam. Aemilius dictator censurae honore, qui antea
per quinquennium gerebatur, anni et sex mensium spatio finito,
ob eam rem a censoribus notatus est. Fidenae in potestatem red—
actae eoque coloni missi sunt3 quibus occisis Fidenates cum de-
fecissent, ab Mam. Aemilio dictatore victi sunt et Fidenae captae.
coniuratio servorum oppressa. Postumius tribunus militum prop-
ter crudelitatem ab exercitu occisus est. stipendium ex aerario
tum primum militibus datum est. res praeterea gestas adversus
Vulscos et Fidenates et Faliscos continet.]

Liri ιίιΙ. 1. 13

5

6

ῖ

