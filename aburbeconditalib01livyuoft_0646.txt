456 LIBER vnn, 1215. [a.u. c.434.435]

3 auctores Tarentinos videantur. accipere se omen consules

9

10

11

13

14

15

16

10

aiunt et eam precari mentem hostibus, ut ne vallum qui-
dem defendant. ipsi inter se partitis copiis succedunt
hostium munimentis, et simul undique adorti, cum pars
fossas explerent, pars vellerent vallum atque in fossas
proruerent, nee virtus modo insita, sed ira etiam exul—
ceratos ignominia stimularet animos, eastra invasere, et
pro se quisque, non haee furculas nee Caudium nec sal-
tus invios esse, ubi errorem fraus superbe vicisset, sed
Romanam virtutem, quam nee vallum nec fossae arcerent,
memorantes, caedunt pariter resistentes fusosque, inermes
atque armatos, servos liberos, puberes inpubes, homines

· iumentaque. nec ullum superfuisset animal, ni consules

receptui signum dedissent avidosque caedis milites e castris
hostium imperio ae minis expulissent. itaque apud infensos
ob interpellatam dulcedinem irae confestim oratio habita
est, ut doceretur miles, minime cuiquam militum consules
odio in hostis cessisse aut cessuros, quin duces sicut belli,
ita insatiabilis supplicii futuros fuisse, ni respectus equi-
tum sescentorum, qui Luceriae obsides tenerentur, prae-
pedisset animos, ne desperata venia hostes caecos in sup-
plicia eorum ageret, perdere prius quam perire optantes.
laudare ea milites laetarique, obviam itum irae suae esse,
ae fateri, omnia patienda potius quam proderetur salus
tot principum Romanae iuventutis.

XV. Dimissa contione consilium habitum, omnibusne
copiis Luceriam premerent an altero exercitu et duce Apuli
cirea, gens dubiae ad id voluntatis, temptarentur. Publi-
lius consul ad peragrandam profectus Apuliam aliquot
expeditione una populos aut vi subegit aut condicionibus
in societatem aceepit. Papirio quoque, qui obsessor Lu-
ceriae restiterat, brevi ad spem eventus respondit. nam
insessis omnibus viis, per quas commeatus ex Samnio
subvehebantur, fame domiti Samnites, qui Luceriae in
praesidio erant, legatos misere ad consulem Romanum,
ut receptis equitibus, qui causa belli essent, absisteret
obsidione. iis Papirius ita respondit: debuisse eos Pon-
tium Herenni filium, quo auctore Romanos sub iugum
misissent, consulere, quid victis patiendum censeret.

