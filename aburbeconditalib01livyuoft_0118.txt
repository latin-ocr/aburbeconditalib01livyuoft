{0

10 LIBER 1, 6. 7. [a.u.0.1-37]

pio. quoniam gemini essent nec aetatis verecundia dis-
crimen facere posset, ut dii, quorum tutelae ea loca es-
sent, auguriis legerent, qui nomen novae urbi daret, qui
conditam imperio regeret, Palatium Romulus, Remus
Aventinum ad inaugurandum templa capiunt.

VH. Priori Remo augurium venisse fertur sex vul-
tures, iamque nuntiato augurio cum duplex numerus Ro-
mulo sese ostendisset, utrumque regem sua multitudo
consalutaverat. tempore illi praecepto, at hi numero
avium regnum trahebant. inde cum altercatione congressi
certamine irarum ad caedem vertuntur. ibi in turba ictus
Remus cecidit. vulgatior fama est, ludibrio fratris Remum
novos transiluisse muros, inde ab irato Romulo, cum ver-
bis quoque increpitans adiecisset â€˜sic deinde quicumque
alius transiliet moenia meal', interfectum. ita solus poti-
tus imperio Romulus, condita urbs conditoris nomine ap-
pellata.

Palatium primum, in quo ipse erat educatus, muniit.
sacra diis aliis Albano ritu, Graeco Herculi, ut ab Evan-
dro instituta erant, facit. Herculem in ea loca Geryone
interempto boves mira specie abegisse memorant ac prope
Tiberim fluxium, qua prae se armentum agens nando
traiecerat, loco herbido, ut quiete et pabulo laetiore re-
ficeret boves, et ipsum fessum via procubuisse. ibi cum
eum cibo vinoque gravatum sopor oppressisset, pastor ac-
cola eius loci nomine Cacus, ferox viribus, captus pul-
chritudine boum cum avertere eam praedam vellet, quia,
si agendo armentum in speluncam compulisset, ipsa ves-
tigia quaerentem dominum eo deductura erant, aversos
boves, eximium quemque pulchritudine, caudis in spelun-
cam traxit.

Hercules ad primam auroram somno excitus cum gre-
gem perlustrasset oculis et partem abesse numero sensis-
set, pergit ad proximam speluncam, si forte eo vestigia
ferrent. quae ubi onmia foras versa vidit nec in partem
aliam ferre, confusus atque incertus animi ex loco infesto
agere porro armentum occepit. inde cum actae boves
quaedam ad desiderium, ut fit, relictarum mugissent, red-
dita inclusarum cx spelunca boum vox Herculem con-

