LIBER 1, 22. 23. [a. e. 715-640] ‘25

facere testes, uter prius populus res repetentes legatos

aspernatus dimiserit, ut in eum omnes expetant huiusce -

clades belli?

XXIII. Haec nuntiant domum Albani. et bellum
utrimque summa ope parabatur, civili simillimum bello,
prope inter parentes natosque, Troianam utramque pro-
lem, cum Lavinium ab Troia, ab Lavinio Alba, ab Al-
banorum stirpe regum oriundi Romani essent. eventus
tamen belli minus miserabilem dimicationem fecit, quod
nec acie certatum est et tectis modo dirutis alterius urbis
duo populi in unum confusi sunt. Albani priores ingenti
exercitu in agrum Romanum impetum fecere. castra ab
urbe haud plus quinque milia passum locant, fossa cir-
cumdant: fossa Cluilia ab nomine ducis per aliquot sae-
cula appellata est, donec cum re nomen quoque vetustate
abolevit. in his castris Cluilius, Albanus rex, moritur,
dictatorem Albani Mettium Fufetium creant.

Interim Tullus ferox praecipue morte regis magnum-
que deorum numen, ab ipso capite orsum, in omne nomen
Albanum expetiturum poenas ob bellum impium dicti-
tans, nocte praeteritis hostium castris infesto exercitu in
agrum Albanum pergit. ea res ab stativis excivit Met-
tium. ducit quam proxume ad hostem potest. inde lega-
tum praemissum nuntiare Tullo iubet, priusquam dimi-
cent, opus esse colloquio ‚ si secum congressus sit, satis

scire ea se allaturum, quae nihilo minus ad rem Roma-

nam quam ad Albanam peltineant. haud aspernatus Tul-
lus, tametsi vana adferri rebatur, in aciem educit. exeunt
contra et Albani.

Postquam structi utrimque stabant, cum paucis pro-
cerum in medium duces prodeunt. ibi infit Albanus· ‘in-
iurias et non redditas ies, ex foedere quae repetitae sint,
et ego regem nostrum Cluilium causam huiusce esse belli
audisse videor nec te dubito, Tulle, eadem prae te ferre.
scd si vera potius quam dictu speciosa dicenda sunt, cu-
pido imperii duos cognatos vicinosque populos ad arma

[Ο

«1

stimulat. neque recte an perperam interpretor, fuerit ista ὅ

eius deliberatio, qui bellum suscepit. me Albani gerendo
bello ducem creavere. illud te, Tulle, monitum velim:

