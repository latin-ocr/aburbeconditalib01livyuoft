LIBER v, 47. 4s [a.e.390] 297

arma, ubi quid iniqui essct, alterni innixi sublevantesque
invicem ct trahentes alii alios, prout postularet locus, 3
tanto silentio in summum evasere, ut non custodes solum
fallerent, sed ne canes quidem, sollicitum animal ad noc-
turnos strepitus, excitarent. anseres non fefellere, quibus 4
sacris Iunonis in summa inopia cibi tamen abstinebatur.
quae res saluti fuit: namque clangore eorum alarumque
crepitu excitus M. Manlius, qui triennio aute consul fue-
rat, vir bello egregius, armis arreptis simul ad arma ce-
teros ciens vadit et, dum ceteri trepidant, Gallum, qui iam
in summo constiterat, umbone ictum deturbat. cuius ca· 5
sus prolapsi cum proximos sterneret, trepidantes alios ar-
misque omissis saxa, quibus adhaerebant, manibus ample-
xos trucidat. iamque et alii congregati telis missilibusque
saxis proturbare hostes ruinaque tota prolapsa acics in
praeceps deferri. sedato deinde tumultu reliquum noctis, 6
quantum i‘n turbatis mentibus poterat, cum praeteritum
quoque perieulum sollicitaret, quieti datum est. luce orta 7
vocatis classico ad concilium militibus ad tribunos, eum
et reete et perperam facto pretium deberetur, Manlius pri-
mum ob virtutem laudatus donatusque non ab tribunis
solum militum, sed consensu etiam militari3 eui universi 8
selibras farris et quartarios vini ad aedes eius, quae in
arce erant, contulerunt, rem dictu parvamg ceterum inopia
fecerat eam argumentum ingens caritatis, cum se quisque
victu suo fraudans detractum corpori atque usibus neces-
sariis ad honorem unius viri conferret. tum vigiles eius υ
loci, qua fefellerat ascendens hostis, citati3 et cum in om—
nes more militari se animadversurum Q. Sulpicius tribu-
nus militum pronuntiasset, consentiente clamore militum 10
in unu-n vigilem coieientium culpam deterritus a ceteris
abstinuit, reum haud dubium eius noxae adprobantibus·
cunctis de saxo deiecit. inde intentiores utrimque custo· 11
diae esse, et apud Gallos, quia vulgatum erat inter Veios
Romamque nuntios commeare, ct apud Romanos ab noe-
turni periculi memoria.

XXXXVHI. Sed ante omnia obsidionis bellique mala 1
fames utrimque exercitum urgebat, Gallos pestilentia etiam, 2
cum loco iacente inter tumulos castra habentes tum ab in-
cendiis torrido et vaporis pleno cineremque, non pulverem
modo ferente, cum quid venti motum esset. quorum in- 3
tolerantissime, gens umorique ae frigori adsueta, eum

aestu et angore vexata vulgatis velut in pecua morbis

