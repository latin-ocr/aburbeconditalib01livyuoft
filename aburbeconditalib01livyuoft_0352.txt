1

194 LIBER 1111, 1. 2. [a. u. 0309]

TITI LIVI

AB VRBE CONDITA

LIBER IIII.

I. Hos secuti M. Genucius et C. Curtius consules.
fuit annus domi forisque infestus. nam anni principio ct
de conubio patrum et plebis C. Canuleius tribunus plebis
rogationem promulgavit, qua contaminari sanguinem suum
patres confundique iura gentium rebantur, et mentio primo
sensim inlata a tribunis, ut alterum ex plebe consulem
liceret fieri, eo processit. deinde, ut rogationem novem
tribuni promulgarent, ut populo potestas esset seu dc

:Í¾ plebe seu dc patribus vellet consules faciendi. id vcro si

fieret, non volgari modo cum infimis, scd prorsus auferri
a primoribus ad plebem summum imperium credebant.
lacti ergo audiere patres, Ardeatium populum ob iniuriam
agri abiudicati descisse et Veientes depopulatos extrema
agri Romani ct Volscos Aequosque ob communitam Ver-
ruginem fremere3 adeo vel infelix bellum ignominiosae
paci praeferebant.

His itaque in maius etiam acceptis, ut inter strepitum
tot bellorum conticiscerent actiones tribuniciae, dilectus
haberi, bellum armaque vi summa apparari iubent, si quo
intentius possit quam T. Quinctio consule apparatum sit.
tum C. Canuleius pauca in senatu vociferatus: nequiquam
territando consules avertere plebem a cura novarum legum3
numquam cos se vivo dilectum habituros, antequam ea,
quae promulgata ab se collegisque essent, plebes scivisset.
et confestim ad contionem advocavit.

II. Eodem tempore et consules senatum in tribunum
et tribunus populum in consules incitabat. negabant eon-
sules, iam ultra ferri posse furores tribunicios, ventum iam
ad finem esse, domi plus belli concitari quam foris. id
non adeo plebis quam patrum, neque tribunorum magis

