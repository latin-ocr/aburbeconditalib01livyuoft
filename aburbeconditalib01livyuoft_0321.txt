LJBER 111, 52. 53 [a. e.449] ΠΒ

amplexi tenetis? tectis ac parietibus iura dicturi estis? non ῖ
pudet, lictorum vestrorum maiorem prope numerum in foro
conspici quam togatorum aliorum(que)? quid, si hostes ad
urbem veniant, facturi estis? quid, si plebs mox, ubi parum
secessione moveatur, armata veniat? occasune urbis vultis
finire imperium? atqui aut plebs non est habenda aut ha· S
bendi sunt tribuni plebis: nos citius caruerimus patriciis
magistratibus quam illi plebeis. novam inexpertamque eam 9
potestatem eripuere. patribus nostris, ne nunc dulcedine se-
mel capti ferant desiderium, cum praesertim nec nos tem-
peremus imperiis, quo minus illi auxilii egeant' —- cum m
hacc ex omni parte iactarentur, victi consensu decemviri
futuros se, quando ita videatur, in potestate patrum adfir-
mant. id modo simul orant ac monent, ut ipsis ab invidia 11
caveatur nec suo sanguine ad supplicia patrum plebem
adsuefaciunt.

LIII. Tum Valerius Horatiusque missi ad plebem 1
condicionibus quibus videretur revocandam conponendas-
que res, decemviris quoque ab ira et impetu multitudinis
praecavere iubentur. profecti gaudio ingenti plebis in 2
castra accipiuntur, quippe liberatores haud dubie et motus
initio et exitu rci. ob hacc iis advenientibus gratiae actae.
Icilius pro multitudine verba facit. idem, cum dc condi· :3
cionibus ageretur, quaerentibus legatis quae postulata ple-
bis essent, conposito iam ante adventum legatorum con-
silio ea postulavit, ut appareret in aequitate rerum plus
quam in armis reponi spei. potestatem enim tribuniciam 4
provocationemque repetebant, quae ante decemviros crea-
tos auxilia plebis fuerant, et ne cui fraudi esset concisse
milites aut plebem ad repetendam per secessionem liber· .
tatem. de decemvirorum modo supplicio atrox postulatum 5
fuit: dedi quippe eos aequum censebant vivosque igni
concrematuros minabantur. legati ad ea: ‘quae consilii 6
fuerunt, adeo aequa postulastis, ut ultro vobis deferenda
fuerint: libertati enim ea praesidia petitis, non licentiae ad
inpugnandos alios. irae vestrae magis ignoscendum quam 7
indulgendum est, quippe qui crudelitatis odio in crudeli-
tatem ruitis et prius paene quam ipsi liberi sitis, dominari
iam in adversarios vultis. numquamne quiescit civitas 8

