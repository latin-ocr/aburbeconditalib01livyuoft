LIBER v, 23. ⁶24. [a. C.396. 395] 275

honorandi diei illius modum aliquantum excessit. maxime 5
conspectus ipsc est curru equis albis iuncto urbem invec-
tus, parumque id non civile modo, sed humanum etiam
visum. Iovis Solisque equis aequiperatum dictatorem in 6
religionem etiam trahebant triumphusque ob eam unam
maxime rem clarior quam gratior fuit. tum Iunoni regi· 7
nae templum in Aventino locavit dedicavitque Matutae
matris. atque his divinis humanisque rebus gestis dicta-
tura se abdicavit. agi deinde de Apollinis dono coeptum. S
cui se decimam vovisse praedae partem cum diceret Ca-
millus, pontifices solvendum religione populum censerent,
haud facile inibatur ratio iubendi referre praedam popu· 9
lum, ut ex ea pars debita in sacrum secerneretur. tandem 10
eo quod lenissimum videbatur decursum est, ut qui se
domumque religione exsolvere vellet, cum sibimet ipse
praedam aestumasset suam, decumae pretium partis in
publicum deferret, ut ex co donum aureum dignum am- 11
plitudine templi ac numine dei ex dignitate populi Romani
fieret. ea quoquc conlatio plebis animos a Camillo alie-
navit. inter haec pacificatum legati a Volscis et Aequis 12
venerunt, impetrataque pax, magis ut fessa tam diutino
bello adquiesceret civitas, quam quod digni peterent.
XXIIII. Veiis captis sex tribunos militum consulari 1
potestate insequens annus habuit: duos Publios Cornelios,
Cossum et Scipionem, M. Valerium Maximum iterum, Cae-
sonem Fabium Ambustum tertium, L. Furium Medullinum
quintum, Q. Servilium tertium. Corneliis Faliscum bellum,
Valerio ac Servilio Capenas sorte evenit. ab iis non urbes
vi aut operibus temptatae, sed ager est depopulatus prae-
daeque rerum agrestium actae, nulla felix arbor, nihil fru-
giferum in agro relictum. ea clades Capenatem populum 3
subegit, pax petentibus data3 in Faliscis bellum restabat.
Romae interim multiplex seditio erat, cuius leniendae 4
causa coloniam in Volscos, quo tria milia civium Roma-
norum scriberentur, deducendam censuerant 3 triumvirique
ad id creati terna iugera et septunces viritim diviserant.
ea largitio sperni coepta, quia spei maioris avertendae so- 5
lacium obiectum censebant: cur enim relegari plebem in

Volscos, cum pulcherrima urbs Veii agerque Veientanus
18*

¹:

