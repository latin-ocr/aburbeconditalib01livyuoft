13

14

15

16

10

ὐ

326 LIBER vl, 20. 21. [anesio-373]

perduellione anquirerent creatos, auctores sint damnatum.
tribuni de saxo Tarpeio deiecerunt, locusque idem in uno
homine et eximiae gloriae monumentum et poenae ultimae
fuit. adiectae mortuo notae sunt: publica una, quod, cum
domus eius fuisset, ubi nunc aedes atque *officina Mone-
tae est, latum ad populum est, ne quis patricius in arce
aut Capitolio habitaret3 gentilicia altera, quod gentis
Manliae decreto cautum est, ne quis deinde M. Manlius
vocaretur. hunc exitum habuit vir, nisi in libera civitate
natus esset, memorabilis. populum brevi, postquam peri-
culum ab eo nullum erat, per se ipsas recordantem vir-
tutes desiderium eius tenuit. pestilentia etiam brevi eon-
secuta nullis occurrentibus tantae cladis causis ex Manliano
supplicio magnae parti videri orta: violatum Capitolium
esse sanguine servatoris nec dis cordi fuisse poenam eius
oblatam prope oculis suis, a quo sua templa erepta mani-
bus hostium essent.

XXI. Pestilentiam inopia frugum et volgatam utrius-
que mali famam anno insequente multiplex bellum cx-
ccpit, L. Valerio quartum, Aulo Manlio tertium, Servio
Sulpicio tertium, Lucio Lucretio, L. Aemilio tertium,
M. Trebonio tribunis militum consulari potestate. hostes
novi praeter Volscos velut sorte quadam prope in aeter-
num exercendo Romano militi datos, Cerceiosque et Ve-
litras colonias iam diu molientes defectionem et suspec-
tum Latium, Lanuvini etiam, quae fidelissima urbs fuerat,

· subito exorti. id patres rati contemptu accidere, quod

Veliternis civibus suis tam diu inpunita defectio esset,
decreverunt, ut primo quoque tempore ad populum fer-
retur de bello eis indicendo. ad quam militiam quo para·
tior plebes esset, quinqueviros Pomptino agro dividendo
ct triumviros Nepete coloniae deducendae creaverunt.
tum ut bellum iuberent latum ad populum est, ct nequi-
quam dissuadentibus tribunis plebis onmes tribus bellum
iusserunt. apparatum eo anno bellum est, exercitus prop-
ter pestilentiam non eductus. eaque cunctatio colonis
spatium dederat deprecandi senatum3 ct magna hominum
pars eo, ut legatio supplex Romam mitteretur inclinabat,

ῖ ni privato, ut fit, periculo publicum inplicitum esset

