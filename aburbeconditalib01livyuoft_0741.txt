PERIOCHAE LIBRORUM XIII. XIIII. XV. 547

PERIOCHA LIBRI XIII.

Valerius Laevinus consul parum prospere adversus Pyrrhum
pugnavit, elephantorum maxime inusitata facie territis militibus.
post id proelium cum corpora Romanorum, qui in acie cecide-
rant, Pyrrhus inspiceret, omnia versa in hostem invenit, popu-
labundusque ad urbem Romanam processit. C. Fabricius missus
ad eum a senatu, ut de redimendis captivis ageret, frustra ut pa—
triam desereret a roge temptatus est. captivi sine pretio remissi
sunt. Cineas legatus a Pyrrho ad senatum missus petiit, ut con-
ponendae pacis causa rex in urbem reciperetur. de qua re cum
ad frequentiorem senatum referri placuisset, Appius Claudius,
qui propter valitudinem oculorum iam diu consiliis publicis se
abstinuerat, venit in curiam et sententia sua tenuit, ut id Pyrrho
negaretur, Cn. Domitius censor primus ex plebe lustrum con—
didit: censa sunt civium capita ducenta octoginta septem milia
ducenta viginti duo. iterum adversus Pyrrhum dubio eventu
pugnatum est. euin Carthaginiensibus quarto foedus renovatum
est. cum C. Fabricio consuli is, qui ad eum aPyrrho transfuge-
rat, polliceretur, venenum se regi daturum, cum indicio ad re-
gem remissus est. res praeterea contra Lucanos et Bruttios,
Sanmites et Etruscos prospere gestas continet.

PERIOCHA LIBRI XIIII.

Pyrrhus in Siciliam traiecit. cum inter alia prodigia fulmine
deiectum esset in Capitolio Iovis signum, caput eius per haru-
spices inventum est. Curius Dentatus cum dilectum haberet, ’
eius, qui citatus non responderat, bona primus vendidit, item
Pyrrhum ex Sicilia in Italiam reversum vicit et Italia expulit.
Fabricius censor P. Cornelium Rufinum consularem senatu movit,
quod is decem argenti pondo facti haberet. lustro a censoribus
condito censa sunt capita civium ducenta septuaginta unum milia
ducenta triginta quattuor. eum Ptolemaeo Aegypti rege societas
iuncta est. Sextilia virgo Vestalis damnata incesti. viva defossa
est. coloniae deductae sunt Posidonia et Cosa. Carthaginien-
sium classis auxilio Tarentinis venit, quo facto ab his foedus vio-
latum cst. res praeterea contra Lucanos et Bruttios et Samnites
feliciter gestas et Pyrrhi regis mortem continet.

PERIOCHA LIBRI XV.

Victis Tarentinis pax et libertas data est. legio Campana,
quae Regium occupaverat, obsessa deditione faeta securi per-
35*

