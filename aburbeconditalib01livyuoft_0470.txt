*l

m

10

298 L1BER V, 48. 49. [a. u. e. 364]

morerentur, iam pigritia singulos sepeliendi promisee acer-
vatos cumulos hominum urebant3 bustorumque inde Gal-
licorum nomine insignem locum fecere.

Indutiae deinde cum Romanis factae et conloquia per-
missu imperatorum habita3 in quibus eumidentidem Galli
famem obicerent eaque necessitate ad deditionem vocarent,
dicitur avertendae eius opinionis causa multis loeis panis
de Capitolio iactatus esse in hostium stationes. sed iam
neque dissimulari neque ferri ultra fames poterat. itaque
dum dictator dilectum per se Ardeae habet, magistrum
equitum L. Valerium a Veiis abducere exercitum iubet,
parat instruitque quibus haud inpar adoriatur hostes, in-
terim Capitolinus exercitus stationibus, vigiliis fessus, su-
peratis tamen humanis omnibus malis, cum famem unam
natura vinei non sineret, diem de die prospectans, ecquod
auxilium ab dictatore appareret, postremo spe quoque,
iam non solum cibo deficiente ct, cum stationes procede-
rent, prope obruentibus infirmum eorpus armis, vel dedi
vel redimi se quacumque pactione possent iussit, iaetan-
tibus non obscure Gallis, haud magna mercede se adduci
posse, ut obsidionem relinquant. tum senatus habitus
tribunisque militum negotium datum, ut paciscerentur.
inde inter Q. Sulpicium tribunum militum et Brennum
regulum Gallorum conloquio transacta res est et mille
pondo auri pretium populi gentibus mox imperaturi fac-
tum. rei foedissimae per se adiecta indignitas est: pon-
dera ab Gallis adlata iniqua et tribuno recusante additus
ab insolente Gallo ponderi gladius auditaque intoleranda
Romanis vox: vac victis esse.

XXXXVHII. Sed diique et homines prohibuere,
redemptos vivere Romanos. nam forte quadam, prius-
quam infanda merces perficeretur, per altercationem non-
dum omni auro appenso dictator intervenit auferrique
aurum de medio et Gallos summoveri iubet. cum illi re-
nitentes paetos dicerent sese, negat, eam pactionem ratam
esse, quae, postquam ipse dictator creatus esset, iniussu
suo ab inferioris iuris magistratu faeta esset, denuntiatque
Gallis, ut se ad proelium expediant. suos in acervum
conicere sarcinas et arma aptare ferroque, non auro recu-
perare patriam iubet, in conspectu habentes sana deum et
coniuges et liberos et solum patriae deforme belli malis

4 et omnia, quae defendi repetique et ulcisci fas sit. instruit

deinde aciem, ut loci natura patiebatur, in semirutae solo

