Ιῦ

284 LIBER V, 3⁶2. 33. [a. U. c. 363]

ignotior gens erat. neque deorum modo monita ingruente
fato spreta, sed humanam quoque opem, quae una erat,
M. Furium, ab urbe amovere: qui die dicta ab L. Apu-
leio tribuno plebis propter praedam Veientanam, filio quo-
que adulescente per idem tempus orbatus, ‘cum accitis do-
mum tribulibus ct clientibus, quae magna pars plebis erat,
percunctatus animos eorum responsum tulisset, se conla-
turos quanti damnatus esset, absolvere cum non posse, in
exilium abiit precatus ab diis inmortalibus, si innoxio sibi
ca iniuria fieret, primo quoque tempore desiderium sui
civitati ingratae faccrent. absens quindecim milibus gra-
vis aeris damnatur.

XXXIII. Expulso cive, quo manente, si quicquam
humanorum certi est, capi Roma non potuerat, adventante
fatali urbi clade, legati ab Clusinis veniunt auxilium ad-
versus Gallos petentes. eam gentem traditur fama dul-
cedine frugum maximeque vini, nova tum voluptate, cap-
tam Alpes transisse agrosque ab Etruscis ante cultos

:3 possedisse3 et invexisse in Galliam vinum inliciendae gen-

S
9

tis causa Arruntem Clusinum ira corruptae uxoris ab Lu-
cumone, cui tutor is fuerat ipsc, praepotente iuvene et a
quo expeti poenae, nisi externa vis quaesita esset, nequi-
rent: hunc transcuntibus Alpes ducem auctoremque Clu-
sium oppugnandi fuisse.

Equidem haut abnuerim, Clusium Gallos ab Arrunte
seu quo alio Clusino adductos 3 sed eos, qui oppugnave-
rint Clusium, non fuisse qui primi Alpes transierint, satis
constat. ducentis quippe annis ante quam Clusium op-
pugnarent urbemque Romam caperent, in Italiam Galli
transcenderunt3 nec cum his primum Etruscorum, sed
multo ante cum iis, qui inter Appenninum Alpesque in-
colebant, saepe exercitus Gallici pugnaverunt. Tuscorum
ante Romanum imperium late terra marique opes patuere.
mari supero inferoque, quibus Italia insulae modo cingi-
tur, quantum potuerint, nomina sunt argumento, quod al-
terum Tuscum, communi vocabulo gentis, alterum Atria-
ticum mare ab Atria Tuscorum colonia vocavere Italicae
gentes3 Graeci eadem Tyrrhenum atquc Adriaticum vocant.
et in utrumque mare vergentes incoluere urbibus duodenis

