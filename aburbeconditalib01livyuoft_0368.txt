210 LIBER 1111, 16. 17. [a. u. 0. 316. 317]

tus suffragiis Quinctio Mamercus Aemilius, vir summac
dignitatis3 L. Iulium tertium creant.
1 XVII. In horum magistratu Fidenae, colonia Romana,
ad Lartem Tolumnium Veientium regem ac Veientes de-
2 fecere. maius additum defectioni scelus: C. Fulcinium,
Cloelium Tullum, Sp. Antium, L. Roscium, legatos Ro-
manos, causam novi consilii quaerentes, iussu Tolumni
3 interfecerunt. levant quidam regis facinus: in tesserarum
prospero iactu vocem eius ambiguam, ut occidi iussisse
videretur, a Fidenatibus exceptam causam mortis legatis
4 fuisse, rem incredibilem, interventu Fidenatium novorum
sociorum, consulentium de caede ruptura ius gentium, non
aversum ab intentione lusus animum nec deinde in erro-
5 rem versum facinus. propius est fidem, obstringi Fide-
natium populum, ne respicere spem ullam ab Romanis
6 posset, conscientia tanti sceleris voluisse. legatorum, qui
Fidenis eaesi erant, statuae publice in rostris positae sunt.
Cum Veientibus Fidenatibusque, praeterquam finitumis
populis, ab causa etiam tam nefanda bellum exorsis atrox
7 dimicatio instabat. itaque ad curam summae rerum quieta
plebe tribunisque eius nihil controversiae suit, quin con-
sules crearentur M. Geganius Macerinus tertium ct L.
Sergius Fidenas; a bello credo, quod deinde gessit, ap-
8 pellatum. hic enim primus cis Anienem cum rege Veien-
tium secundo proelio conflixit nec incruentam victoriam
retulit. maior itaque ex civibus amissis dolor quam lac-
titia fusis hostibus fuit3 et senatus, ut in trepidis rebus,
9 dictatorem dici Mamercum Aemilium iussit. is magistrum
equitum ex collegio prioris anni, quo simul tribuni mili-
tum consulari potestate fuerant, L. Quinctium Cincinna-
10 tum, dignum parente iuvenem, dixit. ad dilectum a con-
sulibus habitum centuriones veteres belli periti adiecti et
numerus amissorum proxima pugna expletus. legatos
Quinctium Capitolinum et M. Fabium Vibulanum sequi
11 se dictator iussit. cum potestas maior tum vir quoque
potestati par hostes ex agro Romano trans Anienem sub-
movere. collesque inter Fidenas atque Anienem ceperunt
referentes castra nec ante in campos degressi sunt quam
κ.) legiones auxilio Faliscorum venerunt. tum demum castra

