338 LIBER vl, 33. [a.u. <2377 (378)]

eiores ad perseverandum in bello faceret. finis certaminis
fuit, postquam utrisque apparuit, nihil per alteros stare,
:3 quo minus incepta persequerentur. Latini profecti a so-
cietate pacis, ut rebantur, inhonestae sese vindicaverunt,
Antiates incommodis arbitris salutarium consiliorum re-
ι motis urbem agrosque Romanis dedunt. ira et rabies La-
tinorum, quia nec Romanos bello laedere nec Volscos in
armis retinere potuerant, eo erupit, ut Satricum urbem,
quae receptaculum primum eis adversae pugnae fuerat,
igni concremarent 3 nec aliud tectum eius superfuit urbis,
cuni faces pariter sacris profanisque inicerent, quain ma-
.) tris Matutae templum. inde eos nec sua religio nec ve-
recundia deum arcuisse dicitur, sed vox horrenda edita
templo cum tristibus minis, ni nefandos ignes procul (le-
ις lubris amovisscnt. incensos ea rabie impetus Tusculum
tulit ob iram, quod deserto communi concilio Latinorum
non in societatem modo Romanam, sed etiam in civita-
,· tem se dedissent. patentibus portis eum inproviso inci-
dissent, primo elamore oppidum praeter arcem captum
est. in arcein oppidani refugere eum coniugibus ac libe-
ris, nuntiosque Romam, qui certiorem de suo casu se-
s natum facerent, misere. haud segnius quam fide populi
Romani dignum fuit exercitus Tusculum ductus. L. Quine-
9 tius et Ser. Sulpicius tribuni militum duxere. clausas
portas Tusculi Latinosque simul obsidentium atquc obses-
sorum animo hinc moenia Tusculi tueri vident, illinc ar-
1.) cem oppugnare, terrere una ae pavere. adventus Roma-
norum mutaverat utriusque partis animos: Tusculanos ex
ingenti metu in summam alacritatem, Latinos ex prope
certa fiducia mox capiendae arcis, quoniam oppido poti-
11 rentur, in exiguam de sc ipsis spem verterat. tollitur ex
arce clamor ab Tusculanis 3 excipitur aliquanto maiore ab
exercitu Romano. utrimque urgentur Latini: nec impetus
Tusculanorum decurrentium ex superiore loco sustinent
uec Romanos subeuntes moenia molientesque obices por-
12 tarum arcere possunt. scalis prius moenia capta, inde
effracta claustra portarum. et cum anceps hostis et a
fronte ct a tergo urgueret nec ad pugnam ulla vis nec ad
fugam loci quicquain superesset, in medio eaesi ad unum

