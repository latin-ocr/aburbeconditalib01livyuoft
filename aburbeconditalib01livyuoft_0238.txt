10

11

102 LIBER ΙΙ, 41. 42. [a. u. e. 268-271]

aliquantum, quem publicum possideri a privatis erimina-
batur: id multos quidem patrum, ipsos possessores, peri-
culo rerum suarum terrebat. sed et publiea patribus solli-
citudo inerat, largitione consulem periculosas libertati opes
struere. tum primum lex agraria promulgata est, num-
quam deinde usque ad hane memoriam sine maximis
motibus rerum agitata. consul alter largitioni resistebat
auctoribus patribus nec omni plebe adversante, quae primo
coeperat fastidire munus: vulgatum, a civibus isse in so-
cios. saepe deinde et Verginium consulem in contionibus
velut vaticinantem audiebat, pestilens collegae munus esse,
agros illos servitutem iis qui acceperint laturos, regno
viam fieri. quid ita enim adsumi socios et nomen Lati-
num? quid attinuisse Hernicis, paulo ante hostibus, capti
agri partem tertiam reddi, nisi ut eae gentes pro Corio-
lano duce Cassium habeant? popularis iam esse dissuasor
et intercessor legis agrariae coeperat. uterque deinde con-
sul, ut certatim, plebi indulgere. Verginius dicere, pas-
surum se adsignari agrOS, dum ne cui nisi civi Romano
adsignentur, Cassius, quia in agraria largitione ambitiosus
in socios eoque civibus vilior erat, ut alio munere sibi re-
conciliaret civium animos, iubere pro Siculo frumento
pecuniam acceptam retribui populo. id vero haud secus
quam praesentem mercedem regni aspernata plebes3 adeo
propter suspicionem insitam regni, velut abundarent omnia,
munera eius in animis hominum respuebantur.

Quem, ubi primum magistratu abiit, damnatum neca-
tumque constat. sunt qui patrem auctorem eius supplicii
ferant: eum, cognita domi eausa, verberasse ae necasse
peculiumque filii Cereri consecravisse, signum inde fac-
tum esse et inscriptum ‘ex Cassia familia datum? invenio
apud quosdam, idque propius fidem est, a quaestoribus
Caesone Fabio et L. Valerio diem dietam perduellionis
damnatumque populi iudicio, dirutas publice aedes. ea est
area ante Telluris aedem. ceterum, sive illud domesticum
sive publicum fuit iudicium, damnatur Servio Cornelio,

Q. Fabio consulibus.
XXXXH. Haud diuturna ira populi m Cassium fuit.

dulcedo agr-aliae legis ipsa per se dempto auctore sub-

