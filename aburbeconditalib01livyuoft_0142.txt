κ)
11

ll

ΚΟ

a
,Ι

222 LIBER Ι, 25. 26. [a. u. c. 82-114]

solus nequaquam par, sic adversus singulos ferox. ergo
ut segregaret pugnam eorum, capessit fugam, ita ratus
secuturos, ut quemque vulnere adfectum corpus sineret.
iam aliquantum spatii ex eo loeo, ubi pugnatum est, au—
fugerat, cum respiciens videt magnis intervallis sequen-
tes, unum haut procul ab sese abesse. in' eum magno
impetu rediit, et dum Albanus exercitus inclamat Curia-
tiis, uti opem ferant fratri, iam Horatius, caeso hoste vic-
tor, secundam pugnam petebat.

Tunc elamore, qualis ex insperato faventium solet,
Romani adiuvant militem suum et ille defungi proelio
festinat. prius itaque quam alter, qui nec procul aberat,
consequi posset, et alterum Curiatium conficit. iamque
aequato Marte singuli supererant, sed nec spe nee viri-
bus pares. alterum intactum ferro corpus et geminata
victoria ferocem in certamen tertium dabat, alter, fessum
vulnere, fessum eursu trahens corpus victusque fratrum

· ante 'se strage, victori obicitur hosti. nee illud proelium

2

fuit. Romanus exsultans ‘duos inquit ‘fratrum manibus
dedi, tertium causae belli huiusce, ut Romanus Albano
imperet, dabo? male sustinenti arma gladium superne
iugulo defigit, iacentem spoliat.

Romani ovantes ac gratulantes Horatium accipiunt co
maiore cum gaudio, quo prope metum res fuerat. ad se-
pulturam inde suorum nequaquam paribus animis vertun—
tur, quippe imperio alteri aucti, alteri ditionis alienae
facti. sepulcra extant quo quisque loco cecidit, duo Ro-
mana uno loco propius Albam, tria Albana Romam ver-
sus, sed distantia locis, ut et pugnatum est.

XXVI. Priusquam inde digrederentur, roganti Met-
tio, ex foedere icto quid imperaret, imperat Tullus, uti
iuventutem in armis habeat3 usurum se eorum opera, si
bellum cum Veientibus foret. ita exercitus inde domos
abducti. princeps Horatius ibat trigemina spolia prae se
gerens. eui soror virgo, quae desponsa uni ex Curiatiis
fuerat, obvia ante portam Capenam fuit, cognitoque super
umcros fratris paludamento sponsi, quod ipsa. confecerat,
solvit crines et flebiliter nomine sponsum mortuum ap-
pellat. movet feroci iuveni animum conploratio sororis

