LIBER 1111, 1314. [a. C. 440. 439] 207

hic Minucius eandem rei publicae curationem agens, quam
Maelius privatim agendam susceperat, cum in utraque domo
genus idem hominum versaretur, rem conpertam ad sena-
tum refert, tela in domum Maelii conferri eumque contio-
nes domi habere ac non dubia regni consilia esse; tempus
agendae rei nondum stare, cetera iam convenisse et tri-
bunos mercede emptos ad prodendam libertatem et par-
tita ducibus multitudinis ministeria esse. serius se paene
quam tutum fuerit, ne cuius incerti vanique auctor esset,
ca deferre.

Quae postquam sunt audita et undique primores patrum
ct prioris anni consules increparent, quod eas largitiones
coetusque plebis in privata domo passi essent ficri, et no-
vos consules, quod exspectassent, donec a praefecto anno-
nae tanta res ad senatum deferretur, quac consulem non

auctorem solum desideraret, sed etiam vindicem: tum 1

Quinctius consules inmerito increpari ait, qui constricti
legibus de provocatione ad dissolvendum imperium latis
nequaquam tantum virium in magistratu ad eam rem pro
atrocitate vindicandam, quantum animi haberent. opus
esse non forti solum viro, sed etiam libero exsolutoque
legum vinclis. itaque se dictatorem L. Quinctium dicturum,
ibi animum parem tantac potestati esse. adprobantibus
cunctis primo Quinctius abnuere et quid sibi vellent rogi-
tare, qui se aetate exacta tantae dimicationi obicerent.
dein, cum undique plus in illo senili animo non consilii
modo, sed etiam virtutis esse quam in omnibus aliis dice-
rent laudibusque haud inmeritis onerarent et consul nihil
remitteret, precatus tandem deos inmortales Cincinnatus,
ne senectus sua in tam trepidis rebus damno dedecorive
rei publicae esset, dictator a consule dicitur. ipse deinde
C. Servilium Ahalam magistrum equitum dicit.

XIHI. Postero die dispositis praesidiis cum in forum
descendisset conversaque in eum plebs novitate rei ac mi-
raculo esset et Maeliani atque ipse dux eorum in se inten-
tam vim tanti imperii cernerent, expertes consiliorum regni,
qui tumultus, quod bellum repens aut dictatoriam maiesta-
tem aut Quinctium post octogesimum annum rectorem rei

S

‘10

12

13

14

3

..ι

publicae quaesisset, rogitarent‚ missus ab dictatore Servilius 3

