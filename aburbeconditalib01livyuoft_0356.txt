198 LIBER 1111, 4. [a. u. c. 309]

apud patres esse coepit. tribuni plebi, aediles, quaestores
nulli erant: institutum est, ut fierent. decemviros legibus
scribendis intra decem hos annos et creavimus et e re
4 publica sustulimus. quis dubitat, quin in aeternum urbe
condita, in inmensum crescente, nova imperia, sacerdotia,
:2 iura gentium hominumque instituantur? hoc ipsum, ne
conubium patribus cum plebe esset, non decemviri tule-
runt paucis his annis pessimo (exemplo) publico cum
summa iniuria plebis? an csse ulla maior aut insignitior
contumelia potest quam partem civitatis velut contamina-
6 tam indignam conubio haberi? quid est aliud quam exilium
intra eadem moenia, quam relegationem pati? ne adfini-
tatibus, ne propinquitatibus inmisceamur, cavent, ne so-
7 cietur sanguis. quid? hoc si polluit nobilitatem istam
vestram, quam plerique oriundi ex Albanis et Sabinis
non genere nec sanguine, scd per cooptationem in patres
habetis aut ab regibus lccti aut post reges exactos iussu
populi, sinceram servare privatis consiliis non poteratis
nec ducendo ex plebe neque vestras filias sororesque cnu-
8 bere sinendo e patribus? nemo plebeius patriciae virgini
vim adferret: patriciorum ista lubido est. nemo invitum
9 pactionem nuptialem quemquam facere coegisset. verum
cnim vero lege id prohibere ct conubium tolli patrum ac
plebis, id demum contumeliosum plebi est. cur enim non
10 confertis, ne sit conubium divitibus ao pauperibus? quod
privatorum consiliorum ubique semper fuit, ut in quam
cuique feminae convenisset domum nuberet, ex qua pactus
csset vir domo in matrimonium duceret, id vos sub legis
superbissumae vincula conicitiS, qua dirimatis societatem
11 civilem duasque ex una civitates faciatis. cur non san-
citis, ne vicinus patricio sit plebeius nec eodem itincre
cat, ne idem convivium ineat, nc in foro eodem consistat?
quid enim in re est aliud, si plebeiam patricius duxerit,
si patriciam plebeius? quid iuris tandem immutatur?
ι·) nempe patrem secuntur liberi. neo quod nos ex conubio
vestro petamus quicquam est praeterquam ut hominum,
ut civium numero simus3 nec vos, nisi in contumeliam
ignominiamque nostram certare iuvat, quod contendatis
quicquam cst.

