LIBER 1111, 55. 56. [a. e. 409. 408] 245

ut senatus consultum fiat de tribunis militum creandis,
certo tamen paeto, ne cuius ratio haberetur, qui eo anno υ·
tribunus plebis esset, neve quis reficeretur in annum tri-
bunus plebis, haut dubie Icilios denotante senatu, quos ῖ
mercedem seditiosi tribunatus petere consulatum insimu-
labant. tum dilectus haberi bellumque omnium ordinum
consensu apparari coeptum. consules ambo profecti sint s
ad arcem Carventanam an alter ad comitia habenda sub-
stiterit, incertum diversi auctores faciunt: illa pro certo
habenda, in quibus non dissentiunt, ab arce Carventana,
cum diu nequiquam oppugnata esset, recessum, Verrugi-
nem in Volscis eodem exercitu receptam populationesque
et praedas et in Aequis et in Volsco agro ingentes factas.

LVI. Romae sicut plebis victoria fuit in co, ut quac. 1
mallent comitia haberent, ita eventu comitiorum patres evi-
cere3 namque tribuni militum consulari potestate contra 2
spem omnium tres patricii creati sunt: C. Iulius Iulus, P.
Cornelius Cossus, C. Servilius Ahala. artem adhibitam 3
ferunt a patriciis, cuius cos Icilii tum quoque insimula-
bant, quod turbam indignorum candidatorum intermiscendo
dignis taedio sordium in quibusdam insignium populum ab
plebeiis avertissent.

Volscos deinde ct Aequos, seu Carventana arx retenta 4
in spem seu Verrugine amissum praesidium ad iram cum
inpulisset, fama adfertur summa vi ad bellum coortos,
eaput rerum Antiates esse, eorum legatos utriusque gen· ῡ
tis populos circumisse castigantes [increpantes]que igna-
viam, quod abditi intra muros populabundos in agris va-
gari Romanos priore anno et opprimi Verruginis prae-si-
dium passi essent. iam non exercitus modo armatos, sed ο·
colonias ctiam in suos fines mitti3 nec ipsos modo Ro-
manos sua divisa habere, scd Ferentinum etiam de se
captum Hernicis donasse. ad haec cum inflammarentur 7
animi, ut ad quosque ventum erat, numerus iuniorum con-
scribebatur. ita omnium populorum iuventus Antium con-
tracta. ibi castris positis hostem opperiebantur. quae ubi 8
tumultu maiore etiam, quam res erat, nuntiantur Romam,
senatus extemplo, quod in rebus trepidis ultimum consi-
lium erat, dictatorem dici iussit. quam rem aegre passos υ

