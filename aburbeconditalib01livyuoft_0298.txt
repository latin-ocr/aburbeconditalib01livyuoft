154 LIBER 111, 31. 32. [a.u. eaeo—303]

meritum morandi auxilii. ambo eonsules eum exercitu
,ι missi hostem in sua sede in Algido inveniunt. ibi pugna-
tum. supra septem milia hostium caesa, alii fugati, praeda.
parta ingens. eam propter inopiam aerarii consules ven-
didcrunt. invidiae tamen res ad exercitum fuit eademque
tribunis materiam criminandi ad plebem consules praebuit.
J, Itaque ergo, ut magistratu abiere, Spurio Tarpeio, A.
Aternio consulibus dies dicta est Romilio ab C. Calvio
Cicerone tribuno plebis, Veturio ab L. Alieno aedile
o· plebis. uterque magna patrum indignatione damnatus,
Romilius decem milibus aeris, Veturius quindecim. neo
haec priorum calamitas consulum segniores novos fecerat
consules3 et se damnari posse aiebant, et plebem et tribu-
ῖ nos legem ferre non posse. tum abiecta lege, quae pro-
mulgata consenuerat, tribuni lenius agere cum patribus,
finem tandem certaminum facerent. si plebeiae leges dis-
plicerent, at illi communiter legum latores et ex plebe et
cx patribus, qui utrisque utilia ferrent quaeque aequandae
s libertatis essent, sinerent creari. rem non aspernabantur
patres3 daturum leges neminem nisi ex patribus, aiebant.
cum de legibus conveniret, de latore tantum discreparet,
missi legati Athenas Spurius Postumius Albus, A. Man-
lius, P. Sulpicius Camerinus iussique inclitas leges Solo-
nis describere et aliarum Graeciae civita-tium instituta,
mores iuraque noscere.
1 XXXII. Ab externis bellis quietus annus fuit, quie-
tior insequens P. Curiatio et Sex. Quinctilio consulibus
perpetuo silentio tribunorum, quod primo legatorum, qui
Athenas ierant, legumque peregrinarum exspectatio prae-
buit, dein duo simul mala ingentia exorta, fames pestilen-
tiaque foeda homini, foeda pecori. vastati agri sunt, urbs
adsiduis exhausta funeribus. multae et clarae lugubres
3 domus: flamen Quirinalis Servius Cornelius mortuus, au-
gur C. Horatius Pulvillus, in cuius locum C. Veturium
co cupidius, quia damnatus a plebe erat, augures legere,
4 mortuus consul Quinctilius, quattuor tribuni plebi. mul-
tiplici clade foedatus annus. ab hoste otium fuit.
5 Inde consules C. Menenius, P. Sestius Capitolinus.
neque co anno quicquam belli externi fuit: domi motus

tl,

