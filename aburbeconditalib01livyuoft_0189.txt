LIBER Ι, 55. 59. [a. C. 510] (31

tendo noxam ab coacta in auctorem delicti: mentem
peccare, non corpus, ct, unde consilium afuerit, culpam
abesse. ‘vos’ inquit ‘videritis‚ quid illi debeatur3 ego me
etsi peccato absolvo, supplicio non libero nec ulla deinde
inpudica Lucretiae exemplo vivet? cultrum, quem sub
veste abditum habebat, eum in corde defigit prolapsaque
in vulnus moribunda cecidit. conclamat vir paterque.
LVIHL Brutus illis luctu occupatis cultrum ex vol-
nere Lucretiae cxtractum manantem cruore prae se tenens
‘per hunc' inquit ‘castissimum ante regiam iniuriam san-
guinem iuro vosque, dii, testes facio, me L. Tarquinium
Superbum cum scelerata coniuge et omni liberorum stirpe
ferro, igni, quacumque dehinc vi possim, exacturum, nec
illos nec alium quemquam regnare Romae passurum.9 cul-
trum deinde Collatino tradit, inde Lucretio ac Valerio, stu-
pentibus miraculo rei, unde novum in Bruti pectore inge-
nium. ut praeceptum erat, iurant totique ab luctu versi in
iram Brutum, iam inde ad expugnandum regnum vocan-

tem, secuntur ducem. elatum domo Lucretiae corpus in :¹

forum defertmt concientque miraculo, ut fit, rei novae at-
quc indignitate homines. pro se quisque scelus regium ac
vim queruntur, movet cum patris maestitia tum Brutus
castigator lacrimarum atque inertium querellarum auctor-
que, quod viros, quod Romanos deceret, arma capiendi
adversus hostilia ausos. ferocissimus quisque iuvenum
cum armis voluntarius adest, sequitur et cetera iuventus.
inde pari praesidio relicto Collatiae ad portas custodibus-
que datis, ne quis eum motum regibus nuntiaret, ceteri
armati, duce Bruto, Romam profecti. ubi eo ventum est,
quacumque incedit armata multitudo, pavorem ac tumul-
tum facit. rursus ubi anteire primores civitatis vident,
quidquid sit, haud temere esse rentur. nec minorem mo-
tum animorum Romae tam atrox res facit, quam Collatiae
fecerat. ergo ex omnibus locis urbis in forum curritur.
quo simul ventum est, praeco ad tribunum Celerum, in quo
tum magistratu forte Brutus erat, populum advocavit. ibi
oratio habita nequaquam eius pectoris ingeniique, quod
simulatum ad eam diem fuerat, de vi ac libidine Sex. Tar-
quinii, (le stupro infando Lucretiae et miserabili caede, de

