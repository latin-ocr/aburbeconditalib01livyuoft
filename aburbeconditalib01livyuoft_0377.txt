LIBER 1111, 25 26. [a. een-431] 5217

nequiquam Veiente populo querente, eandem, qua Fidenae
deletae sint, inminere Veiis fortunam.

Interim Romae principes plebis, iam diu nequiquam 9
imminentes spei maioris honoris, dum foris otium esset,
coetus indicere in domos tribunorum plebis3 ibi secreta 10
consilia agitare, queri, se a plebe adeo spretos, ut, cum
per tot annos tribuni militum consulari potestate creentur,
nulli umquam plebeio ad eum honorem aditus fuerit. mul· 11
tum providisse suos maiores, qui caverint, ne cui patricio
plebeii magistratus paterent -—- aut patricios habendos
fuisse tribunos plebi: adeo se suis etiam sordere nec a
plebe minus quam a patribus contemni. alii purgare ple· 12
bem, culpam in patres vertere: eorum ambitione artibus-
que fieri, ut obsaeptum plebi sit ad honorem iter. si plebi
respirare ab eorum mixtis precibus minisque liceat, me-
morem eam suorum inituram suffragia esse et parto auxi-
lio imperium quoque adscituram.

Placet, tollendae ambitionis eausa tribunos legem pro- ιι),
mulgare, ne cui album in vestimentum addere petitionis
liceret causa. parva nunc res et vix serio agenda videri
possit, quae tunc ingenti certamine patres ae plebem ac-
cendit. vicere tamen tribuni, ut legem perferrent, appa· 14
rebatque, inritatis animis plebem ad suos studia inclina-
turam. quae ne libera essent, senatus consultum factum
est, ut consularia comitia haberentur.

XXVI. Tumultus causa fuit, quem ab Aequis et Vol· 1
scis Latini atque Hernici nuntiarent. T. Quinctius L. ‘2
filius Cincinnatus — eidem et Penno cognomen additur —
et Gnaeus Iulius Mento consules facti. nee ultra terror
belli est dilatus. lege sacrata, quae maxima apud eos vis 3
cogendae militiae erat, dilectu habito utrimque validi exer-
citus profecti in Algidum convenere ibique seorsum Aequi 4
seorsum Volsci castra communivere intentiorque quam um-
quam ante muniendi exercendique militem cura ducibus
erat. eo plus nuntii terroris Romam adtulere. senatui dic-
tatorem diei placuit, quia etsi saepe victi populi, maiore ›
tamen conatu quarn alias umquam rebellarent3 et aliquan-
tum Romanae iuventutis morbo absumptum erat. ante G
omnia pravitas consulum discordiaque inter ipsos et cer-

