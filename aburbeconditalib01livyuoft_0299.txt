LIBER 111, 32. 33. [a. C.455-451] 155)

orti. iam redierant legati cum Atticis legibus, eo intentius (3
instabant tribuni, ut tandem scribendarum legum initium
fieret. placet creari decemviros sine provocatione et ne
quis eo anno alius magistratus esset. admiscerenturne ῖ
plebei, controversia aliquamdiu fuit, postremo eoncessum
patribus, modo ne lex Icilia de Aventino aliaeque sacra-
tae leges abrogarentur.

XXXIII. Anno trecentesimo altero quam condita}
Roma erat, iterum mutatur forma civitatis ab consulibus
ad decemviros, quemadmodum ab regibus ante ad con-
sules venerat, translato imperio. minus insignis, quia non
diuturna, mutatio fuit. laeta enim principia magistratus
eius nimis luxuriavere3 eo citius lapsa res est repetitum-
que, duobus uti mandaretur consulum nomen imperium-
que. decemviri creati Appius Claudius, T. Genucius, P. :3
Sestius, L. Veturius, C. Iulius, A. Manlius, P. Sulpicius,
P. Curiatius, T. Romilius, Sp. Postumius. Claudio et Ge- 4
uncio, quia designati consules in eum annum fuerant, pro
honore honos redditus et Sestio, alteri consulum prioris
anni, quod eam rem collega invito ad patres retulerat.
his proximi habiti legati tres, qui Athenas ierant, simul 5
ut pro legatione tam longinqua praemio esset honos, si-
mul peritos legum peregrinarum ad condenda nova iura
usui fore credebant. supplevere ceteri numerum. graves 6
quoque aetate eleetos novissimis suffragiis ferunt, quo
minus ferociter aliorum scitis adversarentur. regimen to· ῖ
tius magistratus penes Appium erat favore plebis, adeo-
que novum sibi ingenium induerat, ut plebicola repente
omnisque aurae popularis captator evaderet pro truci sae-
voque insectatore plebis.

Decumo die ius populo singuli reddebant. eo die pe- ε
nes praefectum iuris fasces duodecim erant, conlegis
novem singuli accensi apparebant. et in unica concordia
inter ipsos, qui consensus privatis interdum inutilis esset,
summa adversus alios aequitas erat. moderationis eorum 9
argumentum exemplo unius rei notasse satis erit: cum
sine provocatione creati essent, defosso cadavere domi
apud Sestium, patriciae gentis virum, invento prolatoque 10
in contionem, in re iuxta manifesta atque atroci C. Iulius

Ν)

