LIBER 1111, 61. [a. (3.406-404] 251

Artenam Veientium, non Volscorum fuisse credant. praebet 11
errorem, quod eiusdem nominis urbs inter Caere atque
Veios fuit3 sed eam reges Romani delevere, Caeretum-
que non Veientium fuerat. altera haec nomine eodem in
Volsco agro fuit, cuius excidium est dictum.

[PEffloeHA LIBRI V.]

[In obsidione Veiorum hibernacula militibus facta sunt. ca res
eum esset nova, indignationem tribunorum plebis movit queren-
tium, non dari plebi nec per hiemem militiae requiem. equites tum
primum equis suis merere coeperunt. cum inundatio ex lacu Al·
bano facta esset, vates, qui eam rem interpretaretur,- de hostibus
captus est. Furius Camillus dictator decem annos obsessos Veios
cepit, simulacrum Iunonis Romam transtulit, decimam partem
praedae Delphos Apollini misit. item tribunus militum eum Fali—
scos obsideret, proditos hostium filios parentibus remisit statim-
que deditione faeta Faliscorum victoriam iustitia consecutus est.
cum alter ex censoribus C. Iulius decessisset, in locum cius M.
Cornelius suffectus est, nec id postea factum est, quoniam eo lu-
stro a Gallis Roma capta est. Furius Camillus, cum ei dies aL.
Apuleio tribuno plebis dicta esset, in exilium abiit. cum Galli Se-
nones Clusium obsiderent et legati a senatu missi ad conponendam
inter eos et Clusinos pacem pugnantes contra Gallos in acic Clusi-
norum stetissent, hoc facto eorum concitati Senones urbem infesto
exercitu petierunt, fusisque ad Aliam Romanis cepere urbem
praeter Capitolium, (in) quo se iuventus contulerat, maiores natu
cum insignibus honorum, quos quisque gesserat, in vestibulis ae-
dium sedentes occiderunt. et cum per aversam partem Capitolii
iam in summum evasissent, proditi clangore anserum M. Manlii
praecipue opera deiecti sunt. coactis deinde propter famem Ro-
manis descendere, ut mille pondo auri darent et hoc pretio finem
obsidionis emerent, Furius Camillus, dictator absens creatus, inter
ipsum conloquium, quo de pacis condicionibus agebatur, cum
exercitu venit ct Gallos post sextum mensem urbe expulit cecidit-
que. dictum est, ad Veios migrandum esse propter incensam et
dirutam urbem, quod consilium Camillo auctore discussum est.
movit populum vocis quoque omen ex centurione auditae, qui cum
in forum venisset manipulariis suis dixerat: ⁴ sta miles, hic optime
1nanebimus.' aedes IoviCapitolino facta est, quod ante urbem cap-
tam vox audita erat adventare Gallos]

