9

lo

l l

372 Lmen vn, 21. 22. [a. u.e.403. 404]

Terror inde vanus belli Etrusci, cum coniurasse duo·
decim populos fama esset, dictatorem dici coegit. dictus
in castris — eo enim ad consules missum senatus con-
sultum est — C. Iulius, eui magister equitum adiectus
L. Aemilius. ceterum foris tranquilla omnia fuere.

XXII. Temptatum domi per dictatorem, ut ambo
patricii consules crearentur, rem ad interregnum perduxit.
duo interreges C. Sulpicius et M. Fabius interpositi ob-
tinuere, quod dictator frustra tetenderat, mitiore iam plebe
ob reeens meritum levati aeris alieni, ut ambo patricii
eonsules crearentur. creati ipse C. Sulpicius Peticus, qui
prior interregno abiit, et T. Quinctius Pennus 3 quidam
Caesonem, alii C. nomen Quinctio adiciunt. ad bellum
ambo profecti, Faliscum Quinctius, Sulpicius Tarquiniense,
nusquam acie congresso hoste eum agris magis quam cum
hominibus urendo populandoque gesserunt bella; cuius
lentae velut tabis senio victa utriusque pertinacia populi
est, ut primum a consulibus, dein permissu eorum ab
senatu indutias peterent. in quadraginta annos impetra-
verunt. ita posita duorum bellorum quae inminebant cura,
dum aliqua ab armis quies esset, quia solutio aeris alieni
multarum rerum mutaverat dominos, censum agi placuit.
ceterum cum censoribus creandis indicta comitia essent,
professus censuram se petere C. Marcius Rutilus, qui
primus dictator de plebe fuerat, concordiam ordinum tur-
bavit. quod videbatur quidem tempore alieno fecisse, quia
ambo turn forte patricii consules erant, qui rationem eius
se habituros negabant3 sed et ipse constantia inceptum
obtinuit et tribuni omni vi, reciperaturi ius consularibus
comitiis amissum, adiuverunt3 et cum ipsius viri maiestas
nullius honoris fastigium non aequabat, tum per eundem,
qui ad dictaturam aperuisset viam, censuram quoque in
partem vocari plebes volebat. nec variatum comitiis est,
quin cum Manlio Gnaeo censor Marcius crearetur.

Dictatorem quoque hie annus habuit M. Fabium nullo
terrore belli, sed ne Licinia lex comitiis consularibus ob-
servaretur. magister equitum dictatori additus Q. Servi- Α
lius. nec tamen dictatura potentiorem eum consensum
patrum consularibus comitiis fecit quam censoriis fuerat.

