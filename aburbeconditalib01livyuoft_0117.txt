LIBER Ι, 5. 6.. 9

vi se defendisset, Remum cepisse, captum regi Amulio
tradidisse ultro accusantes. crimini maxime dabant iu 4
Numitoris agros ab iis impetum fieri, inde eos collecta
iuvenum manu hostilem in modum praedas agere. sio ad
supplicium Numitori Remus deditur.

Iam inde ab initio Faustulo spes fuerat, regiam stir- 5
pem apud se educari, nam et. expositos iussu regis infan-
tes sciebat et temPUS, quo ipse eos sustulisset, ad id
ipsum congruere, sed rem inmaturam nisi aut per occa-
sionem aut per necessitatem aperiri noluerat. necessitas 6
prior venit. ita metu subactus Romulo rem aperit. forte
et Numitori, cum in custodia Remum haberet audissetque
geminos esse fratres, comparando et aetatem eorum et
ipsam minime servilem indolem tetigerat animum memoria
nepotum sciscitandoque eodem pervenit, ut haut procul
esset, quin Remum agnosceret.

Ita undique regi dolus nectitur. Romulus non cum 7
globo iuvenum—nec enim erat ad apertam vim par —, sed
aliis alio itinere iussis certo tempore ad regiam venire
pastoribus ad regem impetum facit et a domo Numitoris
alia comparata manu adiuvat Remus. ita regem obtruncant.

VI. Numitor inter primum tumultum hostis invasisse 1
urbem atque adortos regiam dictitans, cum pubem Alba-
nam in arcem praesidio armisque obtinendam avocasset,
postquam iuvenes perpetrata caede pergere ad se gratu-
lantes vidit, extemplo advocato concilio scelus in se fratris,
originem nepotum, ut geniti, ut educati, ut cogniti essent,
caedem deinceps tyranni seque eius auctorem ostendit.
iuvenes per mediam contionem agmine ingressi cum avum ι)
regem salutassent, secuta ex omni multitudine consen-
tiens vox ratum nomen imperiumque regi efficit.

Ita Numitori Albana re permissa Romulum Remum· 3 ’
que cupido cepit in iis locis, ubi expositi ubique educati
erant, urbis condendae. et supererat multitudo Albano-
rum Latinorumque‚ ad id pastores quoque accesserant,
qui onmes facile spem facerent, parvam Albam, parvum
Lavinium prae ea urbe, quae conderetur, fore. intervenit 4
deinde his cogitationibus avitum malum, regni cupido,
atque inde foedum certamen coortum a satis miti princi-

