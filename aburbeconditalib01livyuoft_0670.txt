Ν)

480 LIBER V1111, 35. 36. [a. u. c. 444s5]

bilem aciem redintegrato clamore strictis gladiis hastati et
principes invadunt. eum impetum non tulerunt Etrusci,
versisque signis fuga effusa castra repetunt. sed equites
Romani praevecti per obliqua campi cnm sc fugientibus
obtulissent, omisso ad castra itinere montes petunt. inde
inermi paene agmine ac vexato vulnen'bus in silvam Cimi-
niam penetratum. Romanus multis milibus Etruscorum
caesis, duodequadraginta signis militaribus captis, castris
etiam hostium cum praeda ingenti potitur. tum de perse-
quendo hoste agitari coeptum.

XXXVI. Silva erat Ciminia magis tum invia atquc
horrenda quam nuper fuere Germanici saltus, nulli ad
eam diem ne mercatorum quidem adita. eam intrare haud'
fere quisquam praeter ducem ipsum audebat: aliis omni-
bus cladis Caudinae nondum memoria aboleverat. tum ex
iis qui aderant — consulis fratrem M. Fabium, Caesonem
alii, C. Claudium quidam matre eadem qua consulem geni-
tum tradunt - speculatum se iturum professus brevique

:3 omnia certa adlaturum. Caere educatus apud hospites,

Etruscis inde litteris eruditus erat linguamque Etruscam
probe noverat. habeo auctores, vulgo tum Romanos pue-
ros, sicut nunc Graecis, ita Etruscis litteris crudiri solitos:
sed propius est vero, praecipuum aliquid fuisse in eo, qui
se tam audaci simulatione hostibus inmiscuerit. servus ei
dicitur comes unus fuisse, nutritus una. eoque haud igna-
rus linguae eiusdem; nec quicquam aliud proficiscentes
quam summatim regionis, quae intranda erat, naturam ao
nomina principum in populis accepere, ne qua inter con-
loquia insigni nota haesitantes deprendi possent. iere
pastorali habitu, agrestibus telis, falcibus gaesisque binis
armati. sed neque commercium linguae nec vestis armo-
rmnve habitus sic eos texit quam quod abhorrebat ab fide,
quemquam externum Ciminios saltus intraturum. usque
ad Camertes Umbros penetrasse dicuntur. ibi qui essent
fateri Romanum ausum introductumque in senatum con-
sulis verbis egisse de societate amicitiaque atque inde
comi hospitio acceptum nuntiare Romanis iussum, com-
meatum exercitui dierum triginta praesto fore, si ea loca
intrasset iuventutemque Camertium Umbrorum in armis

