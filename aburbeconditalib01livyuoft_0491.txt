LIBER vi, 14. 15. [a. 0. 385] 319

quodcumque sibi cum patria, penatibus publicis ac pri-
vatis iuris fuerit, id cum uno homine esse.

His vocibus instincta plebes cum iam unius hominis
esset, addita alia commotioris ad omnia turbanda consilii
res. fundum in Veienti, caput patrimonii, subiecit prae-
coni: ‘ne quem vestrum‚' inquit ‘Quirites, donec quicquam
in re mea supererit, iudicatum addictumve duci patiar?
id vero ita accendit animos, ut pcr omne fas ae nefas se-
cuturi vindicem libertatis viderentur.

Ad hoc domi contionantis in modum sermones pleni
criminum in patres, inter quos cum omisso discrimine vera
an vana iaceret, thesauros Gallici auri occultari a patribus
iecit, nec iam possidendis publicis agris contentos esse,
nisi pecuniam quoque publicam avertant3 ca res si palam
fiat, exsolvi plebem aere alieno posse. quae ubi obiecta
spes est, enimvero indignum facinus videri, cum confe-
rendum ad redimendam civitatem a Gallis aurum fuerit:
tributo conlationem factam, idem aurum ex hostibus cap-

tum in paucorum praedam cessisse. itaque exsequeban-

tur quaerendo, ubi tantae rei furtum occultaretur, differen-
tique et tempore suo se indicaturum dicenti ceteris omissis
eo versae erant omnium curae, apparebatque, nec veri
indicii gratiam mediam nec falsi offensionem fore.

XV. Ita suspensis rebus dictator accitus ab exercitu
in urbem venit. postero die senatu habito cum satis pe—
riclitatus voluntates hominum discedere senatum ab sc
vetuisset, stipatus ea multitudine, sella in comitio posita,
viatorem ad M. Manlium misit 3 qui dictatoris iussu vo-
catus, cum signum suis dedisset, adesse certamen, agmine
ingenti ad tribunal venit. hinc senatus, hine plebs, suum
quisque intuentes ducem, velut in acie constiterant. tum
dictator silentio facto: ‘utinam ,' inquit ‘mihi patribusque
Romanis ita de ceteris rebus cum plebe conveniat, quem-
admodum quod ad te attinet eamque rem, quam de te
sum quaesiturus, conventurum satis confido. spem fac-
tam a te civitati video, fide incolumi ex thesauris Gallicis,
quos primores patrum occultent, creditum solvi posse.
cui ego rei tantum abest, ut inpedimento sim, ut contra
te, M. Manli, adhorter, liberes faenore plebem Romanam

10

11

12

10

