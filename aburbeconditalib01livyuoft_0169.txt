LIBER 1, 41-43. [a. o, 578—534] 45

iam exspirasset Tarquinius, celata morte per speciem alie-
nae fungendae vicis suas opes firmavit: tum demum pa-
lam factum ex conploratione in regia orta. Servius, prae-
sidio firmo munitus, primus iniussu populi voluntate pa-
trum regnavit. Anci liberi iam tum, conprensis sceleris
ministris, ut vivere regem et tantas esse opes Servi nun-
tiatum est, Suessam Pometiam exulatum ierant.

XXXXII. Nec iam publicis magis consiliis Servius
quam privatis munire opes et ne, qualis Anci liberum ani-
mus adversus Tarquinium fuerat, talis adversus se Tarquini
liberum esset, duas filias iuvenibus regiis Lucio atque
Arrunti Tarquiniis iungit. nec rupit tamen fati necessita-
tem humanis consiliis, quin invidia regni etiam inter do-
mesticos infida omnia atque infesta faceret. peroportune
ad praesentis quietem status bellum cum Veientibus —iam
enim indutiae exierant —- aliisque Etruscis sumptum· in
eo bello et virtus et fortuna enituit Tulli, fusoque ingenti
hostium exercitu haut dubius rex, seu patrum seu plebis
animos periclitaretur, Romam rediit. adgrediturque inde
ad pacis longe maximum opus, ut, quemadmodum Numa
divini auctor iuris fuisset, ita Servium conditorem omnis
in civitate discriminis ordinumque, quibus inter gradus
dignitatis fortunaeque aliquid interlucet, posteri fama fer-
rent. censum enim instituit, rem saluberrimam tanto fu-
turo imperio, ex quo belli pacisque munia non viritim ut
ante, sed pro habitu pecuniarum fierent. tum classis cen-
turiasque et hunc ordinem ex censu descripsit vel paci
decorum vel bello.

XXXXIH. Ex iis, qui centum milium aeris aut maio- ⁴

rem censum haberent, octoginta confecit centurias, quadra-
genas seniorum ae iuniorum: primae classis omnes appel-
lati, seniores ad urbis custodiam ut praesto essent, iuvenes
ut foris bella gererent. arma his imperata galea, clipeum,
ocreae, lorica, omnia ex aere, haec ut tegumenta corporis
essent, tela in hostem hastaque et gladius. additae huic
classi duae fabrum centuriae, quae sine armis stipendia
facerent3 datum munus, ut machinas in bello ferrent.
secunda classis intra centum usque ad quinque et septua-
ginta milium censum instituta et ex iis, senioribus iunio-

[Ο

[ὑ

3

4

