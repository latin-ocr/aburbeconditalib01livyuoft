Lrssssn 111, 21. 22. [a. o. 460. 459] 145

XXI. Senatus in Capitolio erat. eo tribuni cum per-
turbata plebe veniunt. multitudo clamore ingenti nunc con-
sulum, nuno patrum fidem inplorant, nec ante moverunt
de sententia consulem quam tribuni se in auctoritate pa-
trum futuros esse polliciti sunt. tunc referente consule
dc tribunorum et plebis postulatis senatus consulta fiunt,
neque tribuni legem eo anno ferrent neque consules ab
urbe exercitum educerent3 in reliquum magistratus conti-
nuari et eos tribunos refici iudicare senatum contra rem
publicam esse. consules fuere in patrum potestate3 tri-
buni reclamantibus consulibus refecti. patres quoque, ne
quid cederent plebi, et ipsi Lucium Quinctium consulem
reficiebant. nulla toto anno vehementior actio consulis fuit.
‘mirer,' inquit ‘si vana vestra, patres conscripti, auctoritas
ad plebem est? vos elevatis eam, quippe, quia plebs sena-
tus consultum in continuandis magistratibus solvit, ipsi
quoque solutum vultis, ne temeritati multitudinis cedatis,
tamquam id sit plus posse in civitate, plus levitatis ac li-
centiae habere. levius enim vaniusque profecto est sua de-
creta et consulta tollere quam aliorum. imitamini, patres
conscripti, turbam inconsultam et qui exemplo aliis esse
debetis, aliorum exemplo peccetis potius quam alii vestro
recte faciant, (lum ego ne imiter tribunos nec me contra
senatus consulta consulem renuntiari patiar. te vero, C.
Claudi, adhortor, utet ipse populum Romanum hac licentia.
arceas et de me hoc tibi persuadeas, me ita accepturum,
ut non honorem meum a te impeditum, sed gloriam spreti
honoris auctam invidiamque, quae ex continuato eo in-
penderet, levatam putem? communiter inde edicunt, ne

quis L. Quinctium consulem faceret3 si quis fecisset, se'

id suffragium non observaturos.

XXII. Consules creati Q. Fabius Vibulanus tertio et
L. Cornelius Maluginensis. census actus eo ann03 lustrum
propter Capitolium captum, consulem occisum condi reli-
giosum fuit.

Quinto Fabio, L. Cornelio consulibus principio anni
statim res turbulentae. instigabant plebem tribuni. bel-
lum ingens a Volscis et Aequis Latini atque Hernici nun-
tiabant: iam Antii Volscorum legiones esse. et ipsam

Lim· soz. 1. 10

1

Ν)

S

ιθ

