LIBER VIII, 32. 33. [a. C.325s4] 431

tamen tibi ad voluntatis interpretationem meae dirigenda
tua sententia fuerit: — quin tu respondes, vetuerimne te 6
quicquam rci me absente agere, vetuerimne signa eum
hostibus conferre? quo tu imperio meo spreto, incertis 7
auspiciis, turbatis religionibus adversus morem militarem
disciplinamque maiorum et numen deorum ausus es cum
hoste confligere. ad haec quae interrogatus es responde, 8 .
at extra ea cave vocem mittas. accede, lictor.' adversus 9
singula quae[que] cum respondere haud facile esset et
nunc quereretur, eundem accusatorem capitis sui ae iudi-
cem esse, modo vitam sibi eripi citius quam gloriam re-
rum gestarum posse vociferaretur purgaretque se invicem 10
atque ultro accusaret, tunc Papirius redintegrata ira spo-
liari magistrum equitum ac virgas et secures expediri
iussit. Fabius fidem militum inplorans lacerantibus vestem 11
lictoribus ad triarios tumultum [ultima] iam in contione
miscentes sese recepit. inde clamor in totam contionem 12
est perlatus: alibi preces, alibi minae audiebantur. qui
proximi forte tribunali steterant, quia subiecti oculis im-
peratoris noscitari poterant, orabant, ut parceret magistro
equitum neu cum eo exercitum damnaret: extrema contio 13
et circa Fabium globus increpabant inclementem dictato-
rem nee procul seditione aberant. ne tribunal quidem
satis quietum erat. legati circumstantes sellam orabant, 14
ut rem in posterum diem differret et irae suae spatium et
consilio tempus daret. satis castigatam adulescentiam Fabii 15
esse, satis deformatam victoriam: ne ad extremum finem
supplicii tenderet neu unico iuveni neu patri eius clarissimo
viro neu Fabiae genti eam iniungeret ignominiam. cum 16
parum precibus, parum causa proficerent, intueri saevien-
tem contionem iubebant. ita inritatis militum animis sub-
dere ignem ac materiam seditioni non esse aetatis, non Ι
prudentiae eius. neminem id Q. Fabio poenam deprecanti 17
suam vitio versurum, sed dictatori, si occaecatus ira.
infestam multitudinem in se pravo certamine movisset.
postremo, ne id se gratiae (lare Q. Fabii crederet, se ius 15
iurandum dare paratos esse, non videri e re publica in
Q. Fabium eo tempore animadverti.

XXXIII. His vocibus cum in semagis incitarent 1

