l

2

496 LIBER x, 1. 2. [a.u.c‚45<2s3]

aedem Salutis, quam consul voverat, censor locaverat,
dictator dedicavit.

Π. Eodem anno classis Graecorum Cleonymo duce
Lacedaemonio ad Italiae litora adpulsa Thurias urbem in
Sallentinis cepit. adversus hunc hostem consul Aemilius
missus proelio uno fugatum conpulit in naves. Thuriae

3 redditae veteri cultori Sallentinoque agro pax parta. Iu-

4

ἴ)

fi

7

8

U

10

11

nium Bubulcum dictatorem missum in Sallentinos in qui-
busdam annalibus invenio et Cleonymum, priusquam
confligendum esset cum Romanis, Italia excessisse. cir-
cumvectus inde Brundisii promunturium medioque sinu
Hadriatico ventis latus, cuni laeva inportuosa Italiae litora,
dextra Illyrii Liburnique ct Histri, gentes ferae et magna
cx parte latrociniis maritimis infames, terrerent, penitus
ad litora Venetorum pervenit. expositis paucis qui loca
explorarent cum audisset, tenue praetentum litus esse,
quod transgressis stagna ab tergo sint inrigua aestibus
maritimis, agros haud procul proximos campestris cerni,
ulteriora collis videri, esse ostium fluminis praealti, quo
circumagi naves in stationem tutam vidissent — Medua-
cus amnis erat —2 eo invectam classem subire flumine
adverso iussit. gravissumas navium non pertulit alveus
fluminis: in leviora navigia transgressa multitudo arma-
torum ad frequentes agros, tribus maritimis Patavinorum
vicis colentibus eam oram, pervenit. ibi egressi, praesi-
dio levi navibus relicto, vicos expugnant, inflammant tecta,
hominum pecudumque praedas agunt et dulcedine prae-
dandi longius usque a navibus procedunt. haec ubi Pata-
vium sunt nuntiata— semper autem eos in armis accolae
Galli habebant —, in duas partes iuventutem dividunt.
altera in regionem, qua effusa populatio nuntiabatur, al-
tera, ne cui praedonum obvia fieret, altero itinere ad sta-
tionem navium —— milia autem quattuordecim ab oppido
aberat — ducta. in naves parvas custodibus interemptis
impetus factus, territique nautae coguntur naves in alte-
ram ripam amnis traicere. et in terra prosperum aeque
in palatos praedatores proelium fuerat, refugientibusque
ad stationem Graecis Veneti obsistunt. ita in medio cir-
cumventi hostes caesique; pars capti classem indicant

