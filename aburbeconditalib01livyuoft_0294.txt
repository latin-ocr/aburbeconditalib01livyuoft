10

11

Ιῦ

150 LIBER ΙΙΙ, 26. 27. [a. u. 0296]

perii populi Romani, L. Quinctius, trans Tiberim contra
eum ipsum locum, ubi nunc Navalia sunt, quattuor iuge-
rum eolebat agrum, quae prata Quinctia vocantur. ibi ab
legatis, seu fossam fodiens palae innixus seu cum araret,
operi certe, id quod constat, agresti intentus, salute data
invicem redditaque rogatus, ut, quod bene verteret ipsi
reique publicae, togatus mandata senatus audiret, admira-
tus rogitansque ‘satin salveP' togam propere e tugurio
proferre uxorem Raciliam iubet. qua simul abterso pul-
vere ac sudore velatus processit, dictatorem eum legati
gratulantes consalutant, in urbem vocant, qui terror sit in
exercitu, exponunt. navis Quinctio publice parata fuit
transvectumque tres obviam egressi filii excipiunt, inde
alii propinqui atque amici, tum patrum maior pars. ea
frequentia stipatus antecedentibus lictoribus deductus est
domum. et plebis concursus ingens fuit3 sed ea nequa-
quam tam laeta Quinctium vidit, et imperii nimium et
virum (in) ipso imperio vehementiorem rata.

Et illa quidem nocte nihil praeterquam vigilatum est
in urbe.

XXVII. Postero die dictator cum ante lucem in fo-
rum venisset, magistrum equitum dicit L. Tarquitium,
patriciae gentis, sed qui, cum stipendia pedibus propter
paupertatem fecisset, bello tamen primus longe Romanae
iuventutis habitus esset. cum magistro equitum in con-
tionem venit, iustitium edicit, claudi tabernas tota urbe

:5 iubet, vetat quemquam privatae quicquam rei agere, tum

quicumque aetate militari essent, armati cum cibariis in
dies quinque coctis vallisque duodenis ante solis occasum
Martio in campohadessent3 quibus aetas ad militandum
gravior esset, vicino militi, dum is arma pararet vallum-
que peteret, cibaria coquere iussit. sic iuventus discurrit
ad vallum petendum. sumpsere, unde cuique proximum
fuit, prohibitus nemo est inpigreque omnes ad edictum
dictatoris praesto fuere. inde conposito agmine non iti-
neri magis apti quam proelio, si res ita tulisset, legiones
ipse dictator, magister equitum suos equites ducit. in
utroque agmine quas tempus ipsum poscebat adhortationes
crant: adderent gradum 3 maturato opus esse, ut nocte ad

