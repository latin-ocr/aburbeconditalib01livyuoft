LIBER 1, 27. 2⁸. [a. C. 672—640] 31

esse, suo iussu circumduci Albanum exercitum, ut Fide-
natium nuda terga invadant. idem imperat, ut hastas equi-
tes erigerent. id factum magnae parti peditum Romano-
rum conspectum abeuntis Albani exercitus intersaepsit3
qui viderant, id quod ab rege auditum erat rati, eo acrius
pugnant.

Terror ad hostes transit: et audiverant clara voco
dictum et magna pars Fidenatium, ut qui coloni additi
Romanis essent, Latine sciebant. itaque, ne subito cx col-
libus decursu Albanorum intercluderentur ab oppido, terga
vertunt. instat Tullus fusoque Fidenatium cornu in Veien-
tem alieno pavore perculsum ferocior redit. nec illi tulere
impetum, sed ab effusa fuga fiumen obiectum ab tergo
arcebat. quo postquam suga inclinavit, alii arma foede
iactantes in aquam caeci ruebant, alii, dum cunctantur in
ripis, inter fugae pugnaeque consilium obpressi. non alia
ante Romana pugna atrocior fuit.

XXVIII. Tum Albanus exercitus, spectator certami—
nis, deductus in campos. Mettius Tullo devictos hostes
gratulatur, contra Tullus Mettium benigne adloquitur.
quod bene vertat, castra Albanos Romanis castris iungere
iubet, sacrificium lustrale in diem posterum parat. ubi
inluxit, paratis omnibus, ut adsolet, vocari ad contionem
utrumque exercitum iubet. praecones, ab extremo orsi,
primos excivere Albanos. ii novitate ctiam rei moti, ut
regem Romanum contionantem audirent, proximi consti-

tere. ex conposito armata circumdatur Romana legi03 cen· :

turionibus datum negotium erat, ut sine mora imperia ex-
sequerentur.

Tum ita Tullus infit: ‘Romani, si umquam ante alias
ullo in bello fuit, quod primum dis inmortalibus gratias
ageretis, deinde vestrae ipsorum virtuti, hesternum id proe-
lium fuit. dimicatum est enim non magis cum hostibus
quam, quac dimicatio maior atque periculosior est, cum
proditione ac perfidia sociorum. nam, ne vos falsa opinio
teneat, iniussu meo Albani subiere ad montes ncc impe-
rium illud meum, sed consilium et imperii simulatio fuit,
ut nec vobis, ignorantibus deseri vos, averteretur a cer-
tamine animus et hostibus, circumveniri se ab tergo ratis,

lt»

11

