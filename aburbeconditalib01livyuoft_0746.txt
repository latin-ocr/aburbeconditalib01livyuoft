550 ’ PERIOCHA Lissm xx.

PERIOCHA LIBRI XX.

Falisci cum rebellassent, sexto die perdomiti in deditionem
venerunt. Spoletium colonia deducta est. adversus Ligures tunc
primum exercitus promotus est. Sardi et Corsi cum rebellassent,
subacti sunt. Tuccia virgo Vestalis incesti damnata est. bellum
Illyriis propter unum ex legatis, qui ad cos missi erant, occisum
indictum est, subactique in deditionem venerunt. praetorum nu-
merus ampliatus est, ut essent quattuor. Galli Transalpini, qui
in Italiam inruperant, eaesi sunt. eo bello populum Romanum
sui Latinique nominis trecenta milia armatorum habuisse dicit.
exercitibus Romanis tune primum trans Padum ductis Galli ln-
subres aliquot proeliis fusiin deditionem venerunt. M. Claudius
Marcellus consul occiso Gallorum Insubrium duce Virdomaro
opima spolia retulit. Histri subacti sunt. item Illyrii cum rebel-
lassent, domiti in deditionem venerunt. lustrum a censoribus
bis conditum est: primo lustro censa sunt civium capita ducenta
septuaginta milia ducenta tredecim ÷÷÷÷÷÷ libertini in quattuor tri-
bus redacti sunt, cum antea dispersi per omncs fuissent, Esqui-
linam, Palatinam, Suburanam, Collinam. [C. Flaminius censor
viam Flaminiam] muniit et circum Flaminium exstruxit. coloniae
deductae in agro [de] Gallis capto, Placentia ct Cremona.]

