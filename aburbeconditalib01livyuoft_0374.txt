9

10

10

214 LIBER 1111, 21. 22. [a.u. 0.319. 320]

ut non modo praedandi causa quisquam ex agro Romano
non exiret bellive inferendi memoria patribus aut plebi
esset, sed ultro Fidenates, qui se primo aut oppido aut
montibus aut muris tenuerant, populabundi descenderent
in agrum Romanum. deinde Veientium exercitu accito-—
nam Falisci perpelli ad instaurandum bellum neque clade
Romanorum neque sociorum precibus potuere — duo
populi transiere Anienem atque haut procul Collina porta
signa habuere. trepidatum itaque non in agris magis
quam in urbe est. Iulius consul in aggere murisque ex-
plicat copias, a Verginio senatus in aede Quirini con-
sulitur. dictatorem dici Q. Servilium placet, cui Prisco
alii, alii Structo fuisse cognomen tradunt. Verginius dum
collegam consuleret moratus, permittente eo nocte dieta-
torem dixit. is sibi magistrum equitum Postumum Aebu-
tium Helvam dicit.

XXII. Dictator omnes luce prima extra portam Col-
linam adesse iubet. quibuscumque vires subpetebant ad
arma serenda praesto fuere. signa ex aerario prompta
feruntur ad dictatorem. quae cum agerentur, hostes in
loca altiora concessere. eo dictator agmine infesto subit
nec procul Nomento signis conlatis fudit Etruscas legio-
nes3 conpulit inde in urbem Fidenas valloque circumdedit.
sed neque scalis capi poterat urbs alta et munita neque
in obsidione vis ulla erat, quia frumentum non necessitati
modo satis, sed copiae quoque abunde ex ante convecto
sufficiebat. ita expugnandi pariter cogendique ad deditio-
nem spe amissa, dictator in locis propter propinquitatem
notis ab aversa parte urbis maxime neglecta, quia suapte
natura tutissima erat, agere in arcem cuniculum instituit.
ipse diversissimis loeis subeundo ad moenia quadrifariam
diviso exercitu, qui alii aliis succederent ad pugnam, con-
tinenti die ac nocte proelio ab sensu operis hostes averte-
bat, donec perfosso a castris monte erecta in arcem via
cst intentisque Etruscis ad vanas a certo periculo minas
clamor supra caput hostilis captam urbem ostendit.

Eo anno C. Furius Pacilus et M. Geganius Macerinus
censores villam publicam in campo Martio probaverunt,
ibique primum census populi est actus.

