l

2

lo

364 LIBER vn, 14. [au. 2396]

XIIII. Dictator quamquam rem bonam exemplo haud
probabili actam cernebat, tamen facturum quod milites
vellent se recepit, Tulliumque secreto, quaenam haec res
sit aut quo acta more, percontatur. Tullius magno opere
a dictatore petere, ne se oblitum disciplinae militaris, ne
sui neve imperatoriae maiestatis crederet: multitudini
concitatae, quae ferme auctoribus similis esset, non sub-
traxisse se ducem, ne quis alius, qualis mota creare
multitudo soleret, existeret. nam se quidem nihil non
arbitrio imperatoris acturum 3 illi quoque tamen videndum
magno opere esse, ut exercitum in potestate haberet.
differri non posse adeo concitatos animos. ipsos sibi lo-
cum ac tempus pugnandi sumpturos, si ab imperatore
non detur. dum haec loquuntur, iumenta forte pascentia
extra vallum Gallo abigenti duo milites Romani ademe-
runt. in eos saxa coniecta a Gallis, deinde ab Romana
statione clamor ortus ac procursum utrimque est. iamque
haud procul iusto proelio rcs erant, ni celeriter diremptum
certamen per centuriones essct. adfirmata certe co casu
Tulli apud dictatorcm fides cst, nec recipiente iam dila-
tionem re in posterum diem edicitur acie pugnaturos.
dictator tamen, ut qui magis animis quam viribus fretus
ad certamen descenderet, onmia circumspicere atque agi-
tare coepit, ut arte aliqua terrorem hostibus incuteret.
sollerti animo rem novam excogitat, qua deinde multi
nostri atque externi imperatores, nostra quoque quidam
aetate, usi sunt: mulis strata detrahi iubet binisque tan-
tum centunculis relictis agasones partim captivis partim
aegrorum armis ornatos inponit. his fere mille effectis
centum admiscet equites ct nocte super castra in montes
evadere ac silvis se occultare iubet neque inde ante mo-
veri quam ab sc acciperent signum. ipse, ubi inluxit, in
radicibus montium extendere aciem coepit sedulo, ut ad-
versus montes consisteret hostis. instructo vani terroris
apparatu, qui quidem terror plus paene veris viribus pro-
fuit, primo credere duces Gallorum, non descensuros in
aequum Romanos, deinde, ubi degressos repente viderunt,
et ipsi avidi certaminis in proelium ruunt, priusque pugna
coepit quam signum ab ducibus daretur.

