LIBER 1111, τ. [a. eiiam] 201

mulgatae legis de consulibus creandis ex plebe, et imperio
et insignibus consularibus usos. non tamen pro firmato
iam stetit magistratus eius ius, quia tertio mense quam
inierunt augurum decreto perinde ac vitio creati honore
abiere, quod C. Curtius, qui comitiis eorum praefuerat,
parum recte tabernaculum cepisset.

Legati ab Ardeatibus Romam venerunt ita de iniuria
querentes, ut, si demeretur ea, in foedere atque amicitia
mansuros restituto agro appareret. ab senatu responsum
est, iudicium populi rescindi ab senatu non posse, prae-
terquam quod nullo nec exemplo nec iure fieret, concordiae
etiam ordinum causa. si Ardeates sua tempora exspectare
velint arbitriumque senatui levandae iniuriae suae permit-
tant, fore ut postmodo gaudeant, se. irae moderatos, sciant-
que, patribus aeque curae fuisse, ne qua iniuria in eos
oreretur ac ne orta diuturna esset. ita legati, cum se rem
integram relaturos dixissent, comiter dimissi.

Patricii, cum sine curuli magistratu res publica esset,
coiere et interregem creavere. contentio, consulesne an
tribuni militum crearentur, in interregno rem dies con-
plures tenuit. interrex ac senatus consulum comitia, tri-
buni plebis et plebs tribunorum militum ut habeantur ten-
dunt. vicerunt patres, quia et plebs patriciis seu hunc
seu illum delatura honorem fmstra certare supersedit et
principes plebis ea comitia malebant, quibus non habere-
tur ratio Sua, quam quibus ut indigni praeterirentur. tri-
buni quoque plebi certamen sine effectu in beneficio apud
primores patrum reliquere.

T. Quinctius Barbatus interrex consules creat Lucium
Papirium Mugilanum, L. Sempronium Atratinum. his
consulibus cum Ardeatibus foedus renovatum est. idque
monumenti est, consules eos illo anno fuisse, qni neque
in annalibus priscis neque in libris magistratuum inve-
niuntur: credo, quod tribuni militum initio anni fuerunt,
eo perinde ao si totum annum in imperio fuerint, suffectis
iis consulibus praetermissa nomina consulum horum. Li-
cinius Macer auctor est, et in foedere Ardeatino et in
linteis libris ad Monetae inventa. et foris, cum tot terro-
res a finitimis ostentati essent, et domi otium fuit.

n
ι)

4

ὀ

7

8

9

10

11

10

-ι

