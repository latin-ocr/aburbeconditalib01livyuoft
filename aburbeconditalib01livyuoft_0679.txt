LIBER VIIII, 42. 43. [a. C. 308—306] 489

id aegre passi Hernici, concilium populorum omnium ha-
bentibus Anagninis in circo, quem maritimum vocant,
praeter Aletrinatem Ferentinatemque et Verulanum omnes
Hernici nominis populo Romano bellum indixerunt.
XXXXHJ. In Samnio quoque, quia decesserat inde
Fabius, novi motus exorti. Calatia et Sora praesidiaque
quae in his Romana erant expugnata et in captivorum
corpora militum foede saevitum. itaque eo P. Cornelius
cum exercitu missus. Marcio novi hostes —— iam enim
Anagninis Hernicisque aliis bellum iussum erat — decer-
nuntur. primo ita onmia oportuna loca hostes inter con-
sulum castra interceperunt, ut pervadere expeditus nun-
tius non posset et per aliquot dies incerti rerum omnium
suspensique de statu alterius uterque consul ageret Ro-
mamque is metus manaret, adeo ut omnes iuniores sacra-
mento adigerentur atque ad subita rerum duo iusti scri-
berentur exercitus. ceterum Hernicum bellum nequaquam
pro praesenti terrore ac vetusta gentis gloria fuit. nihil
usquam dictu dignum ausi, trinis castris iutra paucos dics
exuti, triginta dierum indutias, ita ut ad senatum Romam
legatos mitterent, pacti sunt bimestri stipendio frumento-
que et singulis in militem tunicis. ab senatu ad Marcium
reiecti, cui senatus consulto permissum de Hernicis erat;
isque eam gentem in deditionem accepit. et in Samnio
alter consul superior viribus, locis inpeditior erat. omnia
itinera obsaepserant hostes saltusque pervios ceperant, nc
qua subvehi commeatus possent. neque eOS, cum cotidie
signa in aciem consul proferret, elicere ad certamen pote-
rat, satisque apparebat, neque Samnitem certamen prae-
sens nec Romanum dilationem belli laturum. adventus
Marci, qui Hernicis subactis maturavit collegae venire
auxilio, moram certaminis hosti exemit. nam ut qui ne
alteri quidem exercitui se ad certamen credidissent pares,
coniungi utique passi duos consulares exercitus nihil cre-
derent superesse spei, advenientem inconposito agmine
Marcium adgrediuntur. raptim conlatae sarcinae in me-
dium et, prout tempus patiebatur, instructa acies. clamor
primum in stativa perlatus, dein conspectus procul pulvis
tumultum apud alterum consulem in castris fecit. isque

11

10

*l

10

11

12

13

