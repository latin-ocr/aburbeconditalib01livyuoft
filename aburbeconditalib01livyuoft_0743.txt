PERIOCHAE LIBRORUM XVIII. XVIIII. 549

senatum missas questus est, in quibus inter causas petendi suc-
cessoris, quod agellus eius amereennariis desertus esset. quae-
rente deinde fortuna, ut magnum utriusque casus exemplum in
Regulo proderetur, arcessito a Carthaginiensibus Xanthippo
Lacedaemoniorum duce victus proelio et captus est. res deinde a
ducibus Romanis omnibus terra marique prospere gestas defor-
maverunt naufragia classium. Tib. Coruncanius primus ex plebe
pontifex maximus creatus est. P. Sempronius Sophus, [312] Va-
lerius Maximus censores cum senatum legerent, sedecim senatu
moverunt, lustrum condiderunt, quo censa sunt civium capita
ducenta nonaginta septem milia septingenta nonaginta septem.
Regulus missus a Carthaginiensibus ad senatum, ut de pace et, si
eam non posset impetrare, de commutandis captivis ageret, set
iure iurando adstrictus, rediturum se Carthaginem, si commutari
captivos non placuisset, utrumque negandi auctor senatui fuit et,
eum fide custodita reversus esset, supplicio a Carthaginiensibus
de eo sumpto perit.

PERIOCHA LIBRI XVIIII.

Caecilius Metellus rebus adversus Poenos prospere gestis spe-
ciosum egit triumphum tredecim ducibus hostium et centum vi-
ginti elephantis in eo ductis. Claudius Pulcher consul eontra
auspicia profectus —iussit mergi pullos, qui cibari nolebant—in-
feliciter adversus Carthaginienses classe pugnavit, et revocatus
a senatu iussusque dictatorem dicere Claudium Gliciam dixit,
sortis ultimae hominem, qui coactus abdicare se magistratu
postea ludos praetextatus spectavit. A. Atilius Calatinus primus
dictator extra Italiam exercitum duxit. commutatio captivorum
cum Poenis facta est. coloniae deductae sunt Fregenae, in agro
Sallentino Brundisium. lustrum a censoribus eonditum est. censa
sunt civium capita ducenta quadraginta unum milia ducenta duo·
decim. Claudia, soror P. Claudi, qui contemptis auspiciis male
pugnaverat, a ludis revertens eum turba premeretur, dixit ‘utinam
frater meus viveret! iterum classem duceret! ob eam causam mul-
ta ei dieta est. duo praetores tunc primum creati sunt. Caecilius
Metellus pontifex maximus A. Postumium consulem, quoniam
idem et flamen Martialis erat, eum is ad bellum gerendum pro-
ficisci vellet, in urbe tenuit .nec passus est a saeris recedere.
rebus adversus Poenos a pluribus ducibus prospere gestis sum-
mam victoriae C. Lutatius consul victa ad Aegates insulas classe
Poenorum imposuit. petentibus Carthaginiensibus pax data est.
eum templum Vestae arderet, Caecilius Metellus pontifex maxi-
mus ex incendio sacra rapuit. duae tribus adiectae sunt, Velina
et Quirina.

