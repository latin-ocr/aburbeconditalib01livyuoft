le'ER 111 ‚ s. υ. [a. c. 463. Μ] 133

tredecim milia quadringentos septuaginta cecidisse in
acie ac fuga, mille ac centum quinquaginta vivos cap-
tos, signa viginti septem militaria relata in quibusdam
annalibus invenio, ubi etsi adiectum aliquid numero sit,
magna certe caedes fuit. victor consul, ingenti praeda
potitus, eodem in stativa rediit. tum consules castra con-
iungunt et Volsci Aequique adflictas vires suas in unum
contulere. tertia illa pugna eo anno fuit, eadem fortuna
victoriam dedit: fusis hostibus etiam castra capta.
VHH. Sic res Romana in antiquum statum rediit se-
cundaeque belli res extemplo urbanos motus excitaverunt.
C. Terentilius Harsa tribunus plebis eo anno fuit. is, con-
sulibus absentibus ratus locum tribuniciis actionibus datum,
per aliquot dics patrum superbiam ad plebem criminatus,
maxime in consulare imperium tamquam nimium nec

tolerabile liberae civitati invehebatur. nomine enim tan- ·

tum minus invidiosum, re ipsa prope atrocius quam rc-
gium esse: quippe duos pro uno domino acceptos, in-
moderata, infinita potestate, qui, soluti atque effrenati ipsi,
omnis metus legum omniaque supplicia verterent in ple-
bem. quae ne aeterna illis licentia sit, legem se promul-
gaturum, ut quinque viri creentur legibus de imperio con-
sulari scribendis3 quod populus in se ius dederit, eo con-
sulem usurum, non ipsos libidinem ac licentiam suam pro
lege habituros.

Qua promulgata lege cum timerent patres, ne absen-
tibus consulibus iugum acciperent, senatus a praefecto
urbis Q. Fabio vocatur, qui adeo atrociter in rogationem
latoremque ipsum est invectus, ut nihil, si ambo consules

infesti circumstarent tribunum, relictum minarum atque·

terroris sit: insidiatum eum et tempore capto adortum rem
publicam, si quem similem eius priore anno inter morbum
bellumque irati dii tribunum dedissent, non potuisse sisti:
mortuis duobus consulibus, iacente aegra civitate, in con-
luvione omnium rerum ad tollendum rei publicae consulare
imperium laturum leges fuisse, ducem Volscis Aequisque
ad oppugnandam urbem futurum. quid tandem? illi non
licere, si quid consules superbe in aliquem civium aut
crudeliter fecerint, diem dicere, accusare iis ipsis iudici-

ll

l

2

ὁ

4

ὁ

