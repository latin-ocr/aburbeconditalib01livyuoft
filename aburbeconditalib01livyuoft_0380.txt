—1

220 LIBER 1111, 28. 29. [ω. cess-326]

bellionis dedissent, ni Vettius Messius ex Volscis, nobi-
lior vir factis quam genere, iam orbem volventes suos in-
crepans clara voce ‘hic praebituri' inquit ‘vos telis hostium
estis indefensi, inulti? quid igitur arma habetis aut quid
ultro bellum intulistis, in otio tumultuosi, in bello segnes?
quid hic stantibus spei est? an deum aliquem protecturum
vos rapturumque hinc putatis? ferro via facienda est.
hac, qua me praegressum videritis, agite, qui visuri do-
mos, parentes, coniuges, liberos estis, ite mecum. non
murus neo vallum, sed armati armatis obstant. virtute
pares, necessitate, quae ultimum ac maximum telum est,
superiores estis? haec locutum exsequentemque dicta
redintegrato clamore secuti dant inpressionem, qua Po-
stumius Albus cohortes obiecerat, et moverunt victorem,
donec dictator pedem iam referentibus suis advenit eoque
omne proelium versum est. uni viro Messio fortuna ho-
stium innidtmu multa utrimque vulnera, multa passim
caedes est. iam ne duces quidem Romani incruenti pu-
gnant. unus Postumius ictus saxo perfracto capite acic
excessit. non dictatorem umerus vulneratus, non Fabium
prope adfixum equo femur, non brachium abscisum con-
sulem ex tam ancipiti proelio summovit.

XXVIIII. Messium impetus per stratos caede hostes
cum globo fortissimorum iuvenum extulit ad castra Vol-
scorum, quae nondum capta erant. eodem omnis acies
inclinatur. consul effusos usque ad vallum persecutus ipsa
castra vallumque adgreditur. eodem et dictator alia parte
copias admovet. non segnior oppugnatio est quam pugna
fuerat. consulem signum quoque intra vallum iniecisse
ferunt, quo milites acrius subirent, repetendoque signo pri-
mam inpressionem factam. et dictator proruto vallo iam
in castra proelium intulerat. tum abici passim arma ac
dedi hostes coepti3 castrisque et his captis hostes praeter
senatores omnes venumdati sunt. praedae pars sua cogno-
scentibus Latinis atquc Hernicis reddita, partem sub hasta
dictator vendidit3 praepositoque consule castris ipse trium-
phans invectus urbem dictatura se abdicavit. egregiae
dictaturae tristem memoriam faciunt, qui filium ab A. Po-
stumio, quod occasione bene pugnandi captus iniussu

